༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1GS61550
ImageGroup:
ISBN:
11GS61552
n/a
LCCN:
n/a
Title:
བཀའ་གདམས་ཐིག་ལེ་བཅུ་དྲུག་གི་ཟབ་ཁྲིད་མན་ངག་ཕྱོགས་བསྒྲིགས་དང་གསང་འདུས་འཇམ་
དཔལ་རྡོ་རྗེའི་བསྐྱེད་རྫོགགས
bka' gdams thig le bcu drug gi zab khrid man ngag phyogs bsgrigs dang
gsang 'dus 'jam dpal rdo rje'i bskyed rdzoggs
Author:
n/a
Descriptor:
Original Publication:
Place:
n/a
n/a;n/a
[lha sa?]
[rwa sgreng dgon pa]
[2006]
Publisher:
Date:
Volume:
Total Volumes:
1
TBRC Pages:
Inla
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US.



༄༅། ། བཀའ་གདམས་ཐིག་ལེ་བཅུ་དྲུག་གི་ཟབ་ཁྲིད་
མན་ངག་ཕྱོགས་བསྒྲིགས་དང་གསང་འདུས་
འཇམ་དཔལ་རྡོ་རྗེའི་བསྐྱེད་རྫོགས་
བཞུགས་སོ།
མཛད་པ་པོ།
ཇོ་འབྲོམ་ཡབ་སྲས་སོགས།
|- ཚa ༨
༠
ཚམ་



E5 =༦7
༄༅། ། བཀའ་གདམས་ཐིག་ལེ་བཅུ་དྲུག་གི་ཟབ་ཁྲིད་
མན་ངག་ཕྱོགས་བསྒྲིགས་དང་གསང་འདུས་
འཇམ་དཔལ་རྡོ་རྗེའི་བསྐྱེད་རྫོགས་
བཞུགས་སོ།
-
མཛད་པ་པོ།
ཇོ་འབྲོམ་ཡབ་སྲས་སོགས།
༢༠༠༦
ཏབརྒྱུདཀ-
-



༄༅། །བཀའ་གདམས་ཐིག་ལེ་བཅུ་དྲུག་གི་ཟབ་ཁྲིད་མན་
ངག་ཕྱོགས་བསྒྲིགས་དང་གསང་འདུས་འཇམ་
དཔལ་རྡོ་རྗེའི་བསྐྱེད་རྫོགས་
བཞུགས་སོ། །



༄༅། །ཆེས་ཐོག་མའི་བསམ་གཞིག་སྙན་སྒྲོན། །
ཟླུམ་གཟུགས་གོ་ལའི་རྩེ་མོར་མངོན་པར་འཕགས་ཤིང་། གངས་རིའི་ཕྲེང་
བས་ཁོར་མོ་ཡུག་ཏུ་བསྐོར་བའི་བསིལ་ལྡན་སཱ་ལའི་སྨན་ལྗོངས་འདིར། བགྲང་
བྱ་སྟོང་ཕྲག་གི་གོང་དུ་རྒྱལ་བློན་བྱང་ཆུབ་སེམས་དཔའ་རྣམས་ཀྱི་སྐུ་རིང་ལ།
ཕན་བདེའི་འབྱུང་གནས་རྒྱལ་བསྟན་རིན་པོ་ཆེ་ཐོག་མར་དབུ་བརྙེས་ནས་དར་
རྒྱས་བློ་ཡུལ་ལས་འགོང་པ་བྱུང་མོད། དར་མ་འུ་དུམ་བཙན་གྱིས་མར་ཟླའི་རྗེས་
སུ་བཙན་གྱིས་བརྫངས། དེ་རྗེས་ལས་སྨོན་རྟེན་འབྲེལ་བཟང་པོའི་མཐུ་ལས་
གདུལ་བྱའི་ཁམས་དང་མོས་པ་སྣ་ཚོགས་དང་འཚམ་པར་རྙིང་བཀའ་ཞི་གསུམ།
ས་ཇོ་དགེ་གསུམ་སོགས་རིམ་པར་བྱུང་ནས། དབེན་ཐིང་ཐིང་གི་རི་བོ་ཐམས་ཅད་
ལྷ་ཁང་དང་སྒྲུབ་གནས་ཀྱིས་བཟུང་། ངུར་སྨྲིག་གི་རྒྱལ་མཚན་འཆང་ཞིང་འཆད་
རྩོད་རྩོམ་གསུམ་ལ་ཆགས་ཐོགས་མེད་པའི་བླ་གྲྭ་རྣམས་ཀྱིས་ལུང་རྟོགས་ཀྱི་
བསྟན་པ་རིན་པོ་ཆེ་བཤད་སྒྲུབ་ཟུང་གིས་འཛིན་ཅིང་། ལུགས་གཉིས་ལ་བྱང་
བའི་རྒྱལ་བློན་འཁོར་བཅས་དང༌། སྐྱེ་བོའི་ཀུན་གྱིས་མཆོག་གསུམ་གཙུག་ཏུ་
བཀུར་ཞིང་། ལས་འབྲས་ལ་ཡིད་ཆེས་ཟབ་པ་སོགས་བོད་ཆོས་ལྡན་གྱི་ཞིང་
ཁམས་ཞེས་བསྔགས་པ་དོན་དང་ལྡན་པ་བྱུང་ཡང་། རིག་གསར་གྱི་དུས་འགྱུར་
ཁྲོད་ཕལ་ཆེར་མིང་གི་ལྷག་མར་གྱུར། སླར་ཡང་དུས་རབས་གོང་མའི་ལོ་རབས་
-2-
བརྒྱད་ཅུ་པ་ནས་བཟུང་དབེན་འཇམ་གྱི་བས་མཐའི་དགོན་པ་རྣམས་སུ་དམ་ཆོས་
ཀྱི་དབྱངས་རྟ་གྱེར་བཞིན་རིམ་པར་བཞེངས་ནས་ད་བར་མི་ལོ་ཉི་ཤུ་ལྷག་གི་ཁྲོད་
དུ་དགོན་པ་ཕལ་ཆེ་བར་དངུལ་བཅོལ་ང་མང་ཁོ་མང་དང༌། ཕྱིའི་ལྷ་ཁང་ང་རྫིག་
ཁོ་རྫིག ནང་གསེར་སྐུ་ང་ཆེ་ཁོ་ཆེ་ལས་དོན་སྙིང་པོའི་མདོ་སྔགས་རབ་འབྱམས་
གཞུང་ལ་ཐོས་བསམ་སྒོམ་གསུམ་ཡང་དག་ལ་གཞོལ་མཁན་ཉིན་མོའི་སྐར་མ་
ལྟར་ཆེས་དཀོན། མ་ཟད་ཟང་ ཟིང་ཁོལ་བོའི་འདུར་རྒྱུག་ཁྲོད་ནང་རིག་པའི་
གཞུང་ལུགས་སྤྱི་དང་བྱེ་བྲག་ལ་རྣམ་དཔྱོད་འགྲན་ཟླ་དང་བྲལ་བའི་དྲན་དབང་
དམ་པ་རྣམས་རིམ་བཞིན་དགོངས་པ་ཆོས་དབྱིངས་སུ་གཏད་པས། ད་གཟོད།
སོ་སོའི་ཐུན་མོང་དང་ཐུན་མོང་མིན་པའི་ཉམས་ལེན་གྱི་གནས་ཀ་དང༌། ཆོ་ག་
ཕྱག་ལེན་རྣམས་ནུབ་པར་ཤེས་པས་ཕངས་སེམས་ཀྱི་གཅོང་ནད་ལྕི་མོ་ཞིག་ཁབ་
ཏུ་བསུས་ནས། “ཕོ་ཐ་མའི་བློ་འགྱོད་རྗེས་ནས་བྱེད་ ” པའི་གནས་ལུགས་
བདེན་དོན་གྱི་རང་ཞལ་དེང་འདིར་ཡང་ཡང་མངོན། དེ་བས་ན་རང་མི་རིགས་ཀྱི་
རིག་གནས་སྤྱི་དང༌། ཁྱད་པར་རང་ཅག་ཆོས་བྱེད་པ་རྣམས་ཀྱིས་འདོར་དུ་མི་རུང་
བའི་རང་འཁྲིའི་འོས་འགན་དྭངས་མ་སྟེ། རང་ནུས་ལ་དཔགས་པའི་རྒྱལ་བསྟན་
རིན་པོ་ཆེ་འཛིན་སྐྱོང་སྤེལ་ཐབས་ལ་སྒོ་ཀུན་ནས་བརྩོན་མ་རན་དེ་རན་དེ་རེད།
དེ་ཡང་བྱ་བ་གང་ཞིག་བྱེད་ཀྱང་། རང་ངོས་ནས་མགོ་བརྩམ་དགོས་པའི་ཆོས་ཉིད་
ལྟར། ཐོག་མར་སོ་སོའི་ཕྱོགས་ཀྱི་ཐུན་མོང་དང་ཐུན་མོང་མ་ཡིན་པའི་དབང་ལུང་
ཁྲིད་གསུམ་དང་། འདོན་རྟ་དབྱངས། ཐིག་མཆོད་པ། དུང་རྒྱ་རག་སོགས་མདོར་
ན་ཕྱག་ལེན་ཕྲ་མོ་ཚུན་ཆད་ཉམས་པ་སོར་ཆུད་དང༌། མི་ཉམས་གོང་འཕེལ་
གཏོང་རྒྱུ་ནི། ཡོད་ཀྱང་ཆོག་ལ་མེད་ཀྱང་རུང་བའི་གསེར་སྐུ་ལྷ་ཁང་རྣམས་དང་
-3-



མི་མཚུངས་པར། མི་རིགས་ཤིག་གི་ཆོས་དང་རིག་གཞུང་གི་སྲོག་རྩར་ཐུག་པའི་
ཁ་ཚ་དགོས་གཏུགས་ཀྱི་ལས་འགན་ལྕི་མོ་ཞིག་རེད། ལྷག་ཏུ་ཟབ་ཁྱད་ཕུན་སུམ་
ཚོགས་ཤིང་ནུབ་པ་ལ་མངོན་དུ་ཕྱོགས་པའི་གདམས་པ་བྱིན་ཅན་དག་གི་དབང་
བཀའ་ལུང་ཁྲིད་སོགས་མྱུར་སྐྱོབ་དང་རྒྱུན་འཛིན་གཙོར་བཟུང་ཐོག་དེ་དང་དེ་
འབྲེལ་གྱི་དཔེ་རྒྱུན་འཚོལ་བསྡུ་དང་ལེགས་སྒྲིག་བཅས་བྱ་རྒྱུ་ནི། དགོན་སྡེ་དང་
བླ་གྲྭ་རྣམས་ལ་དུས་རབས་ཀྱིས་སྤྲད་པའི་འོས་འགན་བསྐྱུར་དུ་མི་རུང་བ་ཞིག་
ཡིན་ལ། འུ་ཅག་ལས་གཞན་པའི་ཞིབ་འཇུག་པ་དང་མྱུར་སྐྱོབ་པ་ཞིག་གློ་བུར་དུ་
མི་འབྱུང་བ་ཟུར་བལྟས་ལེབ་མཐོང་རེད། སྤྱིར་གངས་ཅན་གྱི་ལྗོངས་སུ་སྔོན་གྱི་
སྲོལ་བཟང་རྒྱུན་འཛིན་ལས་འཕོས་བའི་དམངས་ཁྲོད་དུ་ཆོས་ལ་དད་ཞེན་ཆེས་ཆེ་
ཡང་། ལུགས་སྲོལ་གྱིས་དེད་པའི་དད་པ་ཙམ་ལས། རྒྱུ་མཚན་ཡང་དག་རྙེད་
པའི་དད་པ་ཞིག་མིན། ད་དུང་གཞོན་སྐྱེས་མང་པོ་ཞིག་གི་ནང་ན་གཞན་གྱི་ཟེར་
སྒྲོས་ཙམ་ལ་ཡིད་ཕྱོགས་ནས་རྨོངས་དད་དང་རྗེས་ལུས་ཀྱི་བཀག་རྡོར་བརྩི་
མཁན་ཡང་གཅིག་ལ་གཅིག་འདྲེན་གྱིས་མཐོན་ཞིང་། བོད་རིག་པ་ཞིབ་འཇུག་
པར་རློམ་པ་ཁ་ཡར་བ་འགས། དཔྱད་གསུམ་དག་པས་གཏན་ལ་ཕབ་པའི་ལུང་
རྟོགས་ ཀྱི་བསྟན་པ་ རིན་པོ་ཆེར། ལུང་རིགས་ ཀྱིས་ གནོད་པའི་སྐྱོན་ཆ་ ཞིག་
བཙལ་མི་ཐུབ་ནའང་། གནད་ལ་མི་ཁེལ་བའི་འཕྱ་སྨོད་དང་ཟུར་ཟ་གང་ནུས་
ནུས་བྱེད། མདོར་ན་ཕྱི་ནང་གི་ཉེར་ལེན་དུ་མའི་དབང་གིས་ཉམས་ཉེས་ཚབས་
ཆེན་འཕོག་བཞིན་པའི་དུས་མཚམས་འདིར། དར་སྤེལ་དང་རྒྱུན་འཛིན་རྣལ་མ་
ཞིག་བྱེད་ཐུབ་ན། དྲང་བདེན་ནི་ནམ་ཡང་དྲང་བདེན་ཡིན་པས་ “ ཉི་ཤར་སྦར་
མོས་མི་ཁེབས་ ༧ པའི་ཆོས་ཉིད་ལྟར། ནམ་ཞིག་འཛམ་གླིང་འདིའི་ཤེས་ལྡན་
ཀུན་གྱིས་བཀུར་ཞིང་ཞིབ་འཇུག་གི་ཡུལ་དམ་པར་འགྱུར་བ་གདོན་མི་ཟ། རང་
རིགས་ལ་བཅངས་པའི་ལྷག་བསམ་གྱིས་དྲངས་པའི་ཀུན་བརྟགས་ཡིད་ཀྱི་རྒྱུ་བ་
སྣ་ཚོགས་གྲོས་འདེབས་ཀྱི་ཚུལ་དུ་ཅུང་ཟད་ཅིག་བརྗོད་ཟིན་རྗེས། ད་ཐེངས་དེབ་
ཆུང་འདི་ཉིད་སྒྲིག་དགོས་པའང་། སྤྱིར་མཉམ་མེད་ཇོ་འབྲོམ་ཡབ་སྲས་ཀྱི་ཐུགས་
ཀྱི་བཅུད་ཕྱུང་བའི་གསང་ཆོས་དམ་པ། སྡེ་སྣོད་གསུམ་དང་རྒྱུད་སྡེ་བཞིས་བསྡུས་
པའི་གསུང་རབ་དགོངས་འགྲེལ་དང་བཅས་པ་ཐམས་ཅད་གང་ཟག་གཅིག་གིས་
ཉིན་གཅིག་གི་ཉམས་ལེན་གྱི་རིམ་པར་ཧྲིལ་ཏེ་དྲིལ་བ་ཟབ་གསང་སྙིང་གི་ཐིག་
ལེ་འདི་ཉིད་བཤད་སྒྲུབ་ཟུང་གིས་ ཉམས་བཞེས་གནང་མཁན་ནི། དཔལ་གྱི་
འབྱུང་གནས་རྭ་སྒྲེང་ཙམ་ལས་བོད་གཞིས་བྱེས་གང་དུའང་མེད་པས། འཕྲིན་
ལས་ཀྱི་མཇུག་བསྡུ་བ་ཆེས་ཉན་ཁའི་དུས་མཚམས་སུ་འབྱོར་ཞིང་། འདུས་པ་ཡེ་
ཤེས་ཞབས་ལུགས་ཀྱང་དེ་ལས་མ་འདས་པར་བརྟེན། རྒྱལ་བསྟན་རིན་པོ་ཆེར་
སྙིང་ནས་གཅེས་པའི་དོན་གཉེར་ཅན་རྣམས་ཀྱིས་ཤེས་རྟོགས་དང་ཉམས་བཞེས་
མཛད་པར་དཔེ་མང་འཚོལ་བའི་ངལ་བ་སྤངས་ཕྱིར་དང༌། བྱེ་བྲག་ཏུ་བཀའ་
གདམས་བསྟན་པའི་གསལ་བྱེད་ངེས་པ་དོན་གྱི་གྲུབ་པའི་དབང་ཕྱུག་ཆེན་པོ་རྭ་
སྒྲེང་མཁན་ཆེན་རྡོ་རྗེ་འཆང་ རྗེ་ ༧སངས་རྒྱས་མཁས་བཙུན་དཔལ་བཟང་ པོ་
མཆོག་དགོངས་པ་གཞན་དུ་གཏོད་ཁར། གསུང་རབ་ཀུན་གྱི་ཡང་སྙིང་ཇོ་བོ་
བཀའ་གདམས་པའི་ཆོས་སྐོར་འདི་དག་མི་ནུབ་རྒྱུན་འཛིན་ལ་རྩེ་གཅིག་ཏུ་འབད་
དགོས་པའི་ཞལ་གདམས་རུས་པ་ཅན་དུ་མ་གནང་བས། ཐུགས་ཀྱི་དགོངས་པའི་
ཆ་ ཕྲ་མོ་ཙམ་ཡང་ རྫོགས་ རེ་དང༌། ལྷག་ པར་ སྙིགས་དུས་ འདིར་རྒྱལ་བསྟན་
འཛིན་ལ་ཐུགས་བསྐྱེད་དམ་བཅའ་དུས་སུ་སྨིན་པ་ མཁན་ཆེན་རྡོ་རྗེ་འཆང་རྗེ་
- 5 -



དཀར་ ཆག
བཙུན་༧བློ་བཟང་ཆོས་གྲགས་དཔལ་བཟང་པོའི་ཞབས་པད་མངོན་པར་མཐོ་
བའི་ཁྲིའི་དྲུང་ནས་འདི་དག་གི་ལུང་ཁྲིད་ཟབ་མོ་ཞུ་ཕྱིར་སོགས་ལེགས་ཚོགས་ཀྱི་
སྒོ་དུ་མའི་ཆེད་དུ་དམིགས་ནས། གངས་རིའི་མགོན་པོ་ཕུལ་བྱུང་ཡབ་སྲས་ཀྱི་
གསང་ཆོས་སྙིང་གི་ཐིག་ལེའི་ཟབ་ཁྲིད་གྲགས་ཆེན་རྣམས་དང་། རྒྱུད་ཀྱི་མཐར་
ཐུག་དཔལ་ལྡན་འདུས་པ་ཡེ་ཤེས་ཞབས་ལུགས་ཀྱི་བསྐྱེད་རྫོགས་བཅས་ཀུན་
སློང་དག་པས་བསྒྲིགས་ཤིང་པར་དུ་བསྐྲུན་པ་ལགས། སྒྲིག་ཚུལ་ཐད། ཡིག་ནོར་
མངོན་ཅན་དམ་དུམ་བཅོས་པ་ཕུད། གཞན་དེང་དུས་སུ་གྲགས་ཆེ་བའི་བོད་རྒྱ་
ཚིག་མཛོད་ཆེན་མོ་སོགས་ཀྱི་དུས་གསུམ་གྱི་འགྲོས་དང་མི་མཐུན་ནའང་། མ་
དཔེའི་དབུ་ཞབས་ཀུན་ཏུ་མཚུངས་པའི་དུས་གསུམ་དག་མ་བཅོས་རང་སོར་
བཞག་ཡོད་ལ། དོགས་གནད་རྣམས་དང༌། ཡི་གེ་ཆད་སྐྱོན་དུ་གྱུར་རམ་སྙམ་པ།
དོགས་གནད་ཆེ་ སར་མ་དཔེ་ཕན་ཚུན་ག་མི་རྒྱག་པ། གསལ་བརྡ་བཅས་གུག་
རྟགས་ནང་བཅུག་ཡོད། དོན་ལྡན་གྱི་བྱ་བ་འདིར་དངོས་ཤུགས་བརྒྱུད་གསུམ་
ནས་རྒྱབ་སྐྱོར་ཟླ་མེད་གནང་མཁན་དགཚེ་རབས་ཀུན་ཏུ་ཇོ་འབྲོམ་ཡབ་སྲས་
ཀྱིས་མཉེས་བཞིན་རྗེས་སུ་འཛིན་པའི་སྨོན་ལམ་དང་སྦྲགས་ཆེད་དུ་བཀའ་དྲིན་ཆེ་
ཞེས་ཞུའོ། །
༡ ཇོ་འབྲོམ་ཡབ་སྲས་ཀྱི་བསྟོད་པ། པཎ་ཆེན་བློ་བཟང་ཆོས་རྒྱལ། （༡)
༢ བཀའ་གདམས་གླེགས་བམ་རིན་པོ་ཆེའི་རྩ་ཚིག་བྱང་ཆུབ་
སེམས་དཔའི་ནོར་བུའི་ཕྲེང་བ། མཉམ་མེད་ཇོ་བོ་ཆེན་པོ། (༤)
༣ རང་རྒྱུད་ལ་བསྐུལ་མ་འདེབས་པའི་དད་པའི་
ལྗོན་ཤིང་།
འབྲོམ་སྟོན་པ་རྒྱལ་བའི་འབྱུང་གནས། (༨)
༤ སྐྱབས་འགྲོ་ཇི་ལྟར་ནམ་
མཁའ། …………………… འབྲོམ་སྟོན་པ་རྒྱལ་བའི་འབྱུང་གནས། （༢༣）
༥ ཉམས་ལེན་སྙིང་གི་ཐིག་ལེའི་གསལ་བྱེད་ཟུང་འཇུག་
ཉི་ཟླའི་ཐིག་ལེ་，
འབྲོམ་གཞོན་ནུ་བློ་གྲོས། (༣༡)
༦ ཐིག་ལེ་བཅུ་དྲུག་གི་ཟབ་ཁྲིད་སྙན་རྒྱུད་མ་ཟུང་འཇུག་
ཉི་ཟླའི་ཐིག་ལེའི་བཅུད་བདུད་རྩི་གསེར་གྱི་
ཡང་ཞུན།………………………………… ཉུག་ལ་པཎ་ཆེན་ངག་དབང་གྲགས་པ། (༢༦)
༧ བཀའ་གདམས་ཐིག་ལེ་བཅུ་དྲུག་གི་
དབང་གི་ལྷན་ཐབས། སྟག་ཚང་ལོ་ཙཱ་བ་ཤེས་རབ་རིན་ཆེན། (༡༠༥)
གཟིགས་པ་སྤྲུལ་མིང་པས། སྤྱི་ལོ་༢༠༠༦ལོའི་༧ཚེས་༡ཉིན།
- 1 -



ར བཀའ་གདམས་ཐིག་ལེ་བཅུ་དྲུག་གི་ཟབ་ཁྲིད་
ཟླ་ཤེལ་མེ་ལོང་།…… ………… པཎ་ཆེན་བློ་བཟང་ཆོས་རྒྱལ། (༡༡༠)
༩ བཀའ་གདམས་རིན་པོ་ཆེ་ཐིག་ལེ་བཅུ་དྲུག་གི་རྒྱུན་ཁྱེར་
དབང་ཁྲིད་ཀྱི་ལེགས་བཤད་ཕུལ་བྱུང་
དགོངས་རྒྱན།………… ……་ རྒྱལ་མཆོག་ལྔ་པ་བློ་བཟང་རྒྱ་མཚོ། (༡༡༧）
༡༠ བཀའ་གདམས་ཐིག་ལེ་བཅུ་དྲུག་གི་སྒྲུབ་དཀྱིལ་
ལེགས་བཤད་རིན་པོ་ཆེའི་
སྒྲོན་མེ།……………………………………………… འཇམ་དབྱངས་བདེ་བའི་རྡོ་རྗེ། (༡༥༡)
༡༡ བཀའ་གདམས་ཐིག་ལེ་བཅུ་དྲུག་གི་གསལ་བྱེད་
དངུལ་དཀར་མེ་ལོང་། ཕུར་ལྕོག་ངག་དབང་བྱམས་པ། (༡༨༣）
༡༢ སྙིང་གི་ཐིག་ལེའི་ཆུ་རྒྱུན་རྒུད་པ་
ཀུན་སེལ།…………………………………. ཕུར་ལྕོག་ངག་དབང་བྱམས་པ། (༢༠༣)
༡༣ སྒྲོལ་མ་བཅུ་གཉིས་ཀྱི་
གཏོར་འབུལ།
ཕུར་ལྕོག་ངག་དབང་བྱམས་པ། (༢༡༠)
༡༤ བཀའ་གདམས་ཐིག་ལེ་བཅུ་དྲུག་གི་དཀྱིལ་ཆོག་
བཀའ་གདམས་གསལ་བྱེད། དཀའ་ཆེན་ཡེ་ཤེས་རྒྱལ་མཚན། (༢༡༢）
༡༥ བཀའ་གདམས་ལྷ་ཆོས་བདུན་ལྡན་གྱི་མན་ངག་
ཟབ་མོ་ཤིན་ཏུ་གསལ་བྱེད་རིན་ཆེན་
སྒྲོན་མ།……………………… དཀའ་ཆེན་ཡེ་ཤེས་རྒྱལ་མཚན། (༣༢༠)
༡༦ བཀའ་གདམས་གླེགས་བམ་གྱི་
མན་ངག་བདུད་རྩིའི་
བུམ་བཟང་། དཀའ་ཆེན་ཡེ་ཤེས་རྒྱལ་མཚན། (༣༩༦)
༡༧ ཐིག་ལེ་བཅུ་དྲུག་གི་བསྒོམ་བཟླས་ཉམས་སུ་
ལེན་ཚུལ་སྙིང་པོར་
དྲིལ་བ……………………………. གུང་ཐང་བསྟན་པའི་སྒྲོན་མེ། (༤༢༡)
༡༨ བཀའ་གདམས་ཐིག་ལེ་བཅུ་དྲུག་གི་
སྒྲུབ་དཀྱིལ་ཕུལ་བྱུང་
དགོངས་རྒྱན་སྙིང་པོ།…………………. དངུལ་ཆུ་དྷརྨ་བྷ་དྲ། (༤ ༣༠)
༡༩ བཀའ་གདམས་ཐིག་ལེ་བཅུ་དྲུག་གི་བསྟོད་
གཟུངས་མདོར་བསྡུས།…………………………… དངུལ་ཆུ་དྷརྨ་བྷ་དྲ། (༤༥༣）
༢༠ བཀའ་གདམས་ཐིག་ལེ་བཅུ་དྲུག་གི་བསྒོམ་བཟླས་
སྙིང་པོར་དྲིལ་བ། …………… དངུལ་ཆུ་དྷརྨ་བྷ་དྲ། (༤༥༧)
༢༡ ཇོ་བོ་ཐུགས་རྗེ་ཆེན་པོའི་བླ་མའི་རྣལ་འབྱོར་
མདོར་བསྡུས།………………………………… དངུལ་ཆུ་དྷརྨ་བྷ་དྲ། (༤༦༠)
༢༢ བཀའ་གདམས་ཐིག་ལེ་བཅུ་དྲུག་གི་ལྷ་ཚོགས་ལ་ཞི་བའི་
སྲེག་སྦྱིན་གྱི་མཆོད་པ་འབུལ་ཚུལ་རབ་དཀར་
ཟླ་བ་གསར་པའི་
ཐིགས་ཞུན། ………. ་ རྒྱལ་མཆོག་བཅུ་གསུམ་པ་ཐུབ་བསྟན་རྒྱ་མཚོ། (༤༦༢）
- 2 -
- 3 -



༄༅། །ཇོ་འབྲོམ་ཡབ་སྲས་ཀྱི་བསྟོད་པ་བཞུགས་སོ། །
༢༣ བཀའ་གདམས་ཐིག་ལེ་བཅུ་དྲུག་གི་སྒྲུབ་དཀྱིལ་
རྡུལ་ཚོན་ཆབ་འདྲེན་འཇོག་པོའི་
གཙུག་ནོར།………………… . རྒྱལ་མཆོག་ཐུབ་བསྟན་རྒྱ་མཚོ། (༤༩༧)
༢༤ བཀའ་གདམས་ཐིག་ལེ་བཅུ་དྲུག་གི་རྒྱུན་ཁྱེར་ཚིགས་
བཅད་དུ་བསྒྲིགས་པ་སྙིང་པོ་
བཅུད་དྲིལ།…………………… ……… བདེ་ཆེན་མཉམ་ཉིད་རྡོ་རྗེ། (༥༡༣)
༢༥ བཀའ་གདམས་ལུགས་ཀྱི་རབ་གནས་
བཀྲ་ཤིས་རྒྱས་བྱེད། གཟིགས་པ་བློ་བཟང་ཚེ་དབང་། (༥༢༠)
༢༦ བཀའ་གདམས་གླེགས་བམ་ནས་འབྱུང་བའི་
བསྔོ་སྨོན་ཤིས་གསུམ།……………………………………… (༥ ༢༥）
༢༧ སློབ་དཔོན་ཆེན་པོ་ཡེ་ཤེས་ཞབས་ལུགས་ཀྱི་གསང་བ་
འདུས་པའི་བསྐྱེད་རིམ་རིན་ཆེན་
ཕྲེང་བ།………………………….…. ཕུར་ལྕོག་ངག་དབང་བྱམས་པ། (༥༣༡)
༢༨ སློབ་དཔོན་ཆེན་པོ་ཡེ་ཤེས་ཞབས་ལུགས་ཀྱི་འདུས་པའི་
རྫོགས་རིམ་རིན་ཆེན་ཕྲེང་བ།………. ཕུར་ལྕོག་ངག་དབང་བྱམས་པ། (༦༠༩）
ན་མོ་གུ་རུ་མཉྫ་གྷོ་ཥཱ་ཡ། །རྗེ་མི་ཕམ་ཆོས་ཀྱི་མདུན་སའི་རྒྱན། །ལྷ་སྐལ་ལྡན་
གྲངས་མེད་ཡོངས་ཀྱི་མགོན། །དཔལ་ནམ་མཁའ་དྲི་མ་མེད་པའི་ཞབས། །
མི་བདག་སྙིང་པདྨོའི་ཟེའུ་འབྲུར་ཞོག །ཞིང་བདེ་བ་ཅན་ན་འོད་དཔག་མེད། །རྗེ་
རྒྱལ་བའི་སྤྱན་སྔར་བཟང་པོ་སྐྱོང་། །ཡོངས་ལྔ་རིག་པཎ་ཆེན་ཀུན་གྱི་གཙོ། ། །
ཐུགས་བརྩེ་བས་གཟིགས་ཤིག་ཨ་ཏི་ཤ། །སྔོན་དཔག་མེད་དུས་ནས་སངས་རྒྱས་
ཀྱང་། །བདག་མགོན་མེད་འགྲོ་བའི་དོན་གྱིས་ཕྱིར། །ཁྲིམས་བསླབ་གསུམ་ལྡན་
པའི་དགེ་སློང་ཚུལ། །ཐུགས་བརྩེ་བས་གཟིགས་ཤིག་ཨ་ཏི་ཤ། །བོད་འདྲེ་སྲིན་་་
གདུལ་དཀའ་འདུལ་མཛད་པའི། །དཔལ་མཐུ་སྟོབས་དབང་ཕྱུག་པདྨ་འབྱུང་། །
མགོན་ཁྱོད་ཀྱི་ཡེ་ཤེས་སྒྱུ་མའི་འཕྲུལ། །ཐུགས་བརྩེ་བས་གཟིགས་ཤིག་ཨ་་་
ཤ། །དུས་མི་ བཟད་ སྙིགས་མ་ལྔ་བདོ་བ། །ཡུལ་བྱང་ཕྱོགས་རྨོངས་པའི་མུན་
ཁྲོད་འདིར། །ཆོས་ཕན་བདེའི་གཟི་འོད་སྟོང་འབར་བའི། །དཔལ་མར་མེ་མཛད་
དཔལ་ཨ་ཏི་ཤ། །རིགས་ཁྱབ་བདག་བདེ་གཤེགས་ཀུན་གྱི་དངོས། །ཆོས་བརྒྱད་
ཁྲི་བཞི་སྟོང་འབྱུང་བའི་གནས། །ཚོགས་འཕགས་མཆོག་ཀུན་གྱི་འདྲེན་པ་མཆོག།
སྐྱབས་བསླུ་མེད་མགོན་པོ་ཨ་ཏི་ཤ། །ཕ་ཁྱོད་ཞབས་བསྟེན་ཞིང་མཆོད་པ་དང་།།
ཡིད་རྩེ་གཅིག་གདུང་བས་གསོལ་འདེབས་ན། །མཆོག་ཐུན་མོང་དངོས་གྲུབ་མ་
༢༩ པར་བྱང་སྨོན་ཚིགདང་མཇུག་མཐའི་གསལ་བཤད།.………………་ (༦༥ ༣）
•4 -



ལུས་ཀུན། །དུས་མྱུར་དུ་སྩོལ་མཛད་ཨ་ཏི་ཤ། །ད་དེང་ནས་བྱང་ཆུབ་སྙིང་པོའི་
བར། །མགོན་ཁྱོད་ཞབས་པདྨོ་སྤངས་ནས་ནི། །བདག་རེ་བའི་སྐྱབས་གཞན་མི་
འཚོལ་བས། །ཕ་ཐུགས་རྗེས་ཟུངས་ཤིག་ཨ་ཏི་ཤ། །རྟེན་རྙེད་དཀའ་འཇིག་སླའི་
མི་ལུས་འདི། །ཕྱིས་འབྲས་མེད་སྤྱན་པ་མི་འཕྱར་བར། །དོན་རྩེ་གཅིག་སྙིང་པོ་
ལེན་པ་རུ། །རྒྱུད་བྱིན་གྱིས་རློབས་ཤིག་ཕུལ་བྱུང་ཞབས། །དགྲ་བདག་འཛིན་
འགོང་པོ་རྩད་ནས་བཏོན། །གཉེན་འགྲོ་དྲུག་སེམས་ཅན་གཅེས་པར་གཟུང་། །
ལམ་སྟོང་ཉིད་སྙིང་རྗེ་དབྱེར་མེད་པར། །རྒྱུད་བྱིན་གྱིས་རློབས་ཤིག་ཕུལ་བྱུང་
ཞབས། །སླར་མ་འོངས་སྐྱེ་བ་རྣམས་སུ་ཡང་། །སྤུང་བདག་གི་སྐྱིད་སྡུག་ལེགས་
ཉེས་རྣམས། །དཔལ་ལྷ་གཅིག་ཇོ་བོ་ཁྱེད་རང་མཁྱེན། །ལམ་ལོག་པར་མ་གཏོང་
ཨ་ཏི་ཤ། །ཚེ་འདིའི་སྣང་འགགས་པར་གྱུར་པ་ན། །དཔལ་མར་མེ་མཛད་དཔལ་
སྣང་མཐའ་ཡས། །དོན་དེ་ཕྱིར་ཐུགས་རྗེའི་འོད་ཟེར་གྱིས། །བུ་སྙིང་མེད་བདེ་བ་
ཅན་དུ་དྲོངས། །མི་ང་ལ་དད་ཅིང་གུས་པ་རྣམས། །སྟེང་དགའ་ལྡན་ལྷ་བརྒྱའི་
གནས་མཇལ་ཞེས། །བཀའ་འགྱུར་མེད་ཞལ་གྱིས་བཞེས་པ་ཡི། །དོན་མངོན་
སུམ་བདག་ལ་བསྟན་དུ་གསོལ། །
ན་མོ་གུ་རུ་མཉྫགྷོ་ཥཱ་ཡ། །ལྷ་གངས་རིའི་མགོན་པོ་སྤྱན་རས་གཟིགས། །
དཔལ་མར་མེ་མཛད་པའི་ཐུགས་ཀྱི་སྲས། །རྗེ་རྒྱལ་བ་ཀུན་གྱི་འབྱུང་གནས་
ཞེས། །མཚན་སྙན་པར་གྲགས་པའི་རྒྱལ་བ་འབྲོམ། །སྲས་ས་བཅུའི་དབང་ཕྱུག་
པད་དཀར་འཛིན། །རྒྱུད་མ་དག་འགྲོ་བ་འདྲེན་པའི་ཕྱིར། །རྟེན་ཚངས་སྤྱོད་
དགེ་བསྙེན་ཚུལ་འཛིན་ཡང་། །དོན་སྙིང་པོའི་དགེ་སློང་རྒྱལ་བ་འབྲོམ། །
ཡུལ་བྱང་ཕྱོགས་ཨུ་པཱ་སི་ཀ་ཞིག །མིང་ཆོས་འཕེལ་སྐད་དུ་འབྱུང་ངོ་ཞེས། །རྗེ་
རྒྱལ་བའི་ལུང་བསྟན་མཆོག་བརྙེས་པའི། །བོད་གངས་ཅན་མགོན་པོ་རྒྱལ་
བ་འབྲོམ། །ཞིང་ཕྱོགས་བཅུའི་བདེ་གཤེགས་ཐམས་ཅད་ཀྱི། །ཐུགས་བརྩེ་བའི་
ཡེ་ཤེས་གཅིག་བསྡུས་ནས། །དཔལ་བཀའ་གདམས་མེས་པོའི་སྐུར་སྟོན་པ། །ཕ་
བསྟན་ པའི་བདག་པོ་རྒྱལ་བ་འབྲོམ། །ཚེ་མི་རྟག་དགུན་ཉི་ལྟ་བུ་འདི། །དགྲ་
ཆོས་བརྒྱད་རྐྱེན་གྱིས་མི་གཡེང་བར། །ད་རྩེ་གཅིག་དམ་ཆོས་བསྒྲུབ་པ་རུ། །རྒྱུད་
བྱིན་གྱིས་རློབས་ཤིག་འབྲོམ་སྟོན་རྗེ། །གྱོང་ལྟོ་གོས་གཏམ་གྱི་སྟེང་དུ་བསྐུར། །
ཚེ་འདིའི་སྣང་ལུས་སྲོག་ཐེད་ལ་བོར། །རང་གཅེས་འཛིན་གཅོང་ནད་ཐོན་པ་
རུ། །རྒྱུད་བྱིན་གྱིས་རློབས་ཤིག་འབྲོམ་སྟོན་རྗེ། །བྱམས་སྙིང་རྗེ་བྱང་ཆུབ་སེམས་
གཉིས་འབྱོངས། །དབྱིངས་སྤྲོས་བྲལ་བདག་མེད་མངོན་སུམ་རྟོགས། །ལམ་རིམ་
གཉིས་རྣལ་འབྱོར་མཐར་ཕྱིན་པར། །རྒྱུད་བྱིན་གྱིས་རློབས་ཤིག་འབྲོམ་སྟོན་རྗེ།།
ཞེས་པ་འདི་ནི་རྭ་སྒྲེང་དགོན་གོང་དུ་ཟླ་ལྷག་ཙམ་མཚམས་དམ་པར་བཅད། སྐུ་འདྲ་རིན་པོ་
ཆེ་དབུ་ཡོན་མ་སྤྱན་དྲངས་ཏེ་གསོལ་བ་རྩེ་གཅིག་ཏུ་བཏབ་པས་བྱིན་གྱིས་བརླབས་པའི་
ངེས་ཤེས་ཁྱད་པར་ཅན་སྐྱེས་པས་བཙུན་པ་བློ་བཟང་ཆོས་ཀྱི་རྒྱལ་མཚན་གྱིས་འཕྲལ་དུ་
བྲིས་སོ།། །།
-2-
• 3 •



༄༅། །བཀའ་གདམས་གླེགས་བམ་གྱི་རྩ་ཚིག་བྱང་ཆུབ་སེམས་
དཔའི་ནོར་བུའི་ཕྲེང་བ་བཞུགས་སོ། །
རྒྱ་གར་སྐད་དུ། བོ་དྷི་སཏྭ་མ་ཎི་ཨ་བ་ལི། བོད་སྐད་དུ། བྱང་ཆུབ་སེམས་
དཔའི་ནོར་བུའི་ཕྲེང་བ། ཐུགས་རྗེ་ཆེན་པོ་ལ་ཕྱག་འཚལ་ལོ། །བླ་མ་རྣམས་ལ་
ཕྱག་འཚལ་ལོ། །དད་ པའི་ལྷ་ལ་ཕྱག་འཚལ་ལོ། །ཐེ་ཚོམ་ཐམས་ཅད་སྤང་བྱ་
ཞིང་། །བསྒྲུབ་ལ་ནན་ཏན་གཅེས་སུ་བྱ། །གཉིད་རྨུགས་ལེ་ལོ་རབ་སྤང་ཞིང། །
རྟག་ཏུ་བརྩོན་འགྲུས་འབད་པར་བྱ། །དྲན་དང་ཤེས་བཞིན་བག་ཡོད་པས། །
དབངཔོའི་སྒོ་རྣམས་རྟག་ཏུ་བསྲུང་། །ཉིནམཚན་དུས་གསུམ་ཡང་དང་ཡང་། །
སེམས་ཀྱི་རྒྱུད་ལ་བརྟག་པར་བྱ། །བདག་གི་ཉེས་པ་བསྒྲགས་བྱ་ཞིང། །གཞན་
གྱི་འཁྲུལ་པ་བཙལ་མི་བྱ། །བདག་གི་ཡོན་ཏན་སྦ་བྱ་ཞིང་། །གཞན་གྱི་ཡོན་ཏན་
བསྒྲག་པར་བྱ། །རྙེད་དང་བཀུར་སྟི་ སྤང་བྱ་ཞིང༌། །ཁེངས་གྲགས་རྟག་ཏུ་སྤང་
པར་བྱ། །འདོད་པ་ཆུང་ཞིང་ཆོག་ཤེས་དང་། །བྱས་ལ་དྲིན་དུ་བཟོ་བར་བྱ། །
བྱམས་དང་སྙིང་རྗེ་བསྒོམ་བྱ་ཞིང་། །བྱང་ཆུབ་སེམས་ནི་བརྟན་པར་བྱ། །མི་དགེ་
བཅུ་ནི་སྤང་བྱ་ཞིང༌། །རྟག་ཏུ་དད་པ་བརྟན་པར་བྱ། །ཁྲོ་དང་ང་རྒྱལ་གཞོམ་བྱ་
ཞིང་། །དམན་པའི་སེམས་དང་ལྡན་པར་བྱ། །ལོག་པའི་འཚོ་བ་སྤང་བྱ་ཞིང་། །
ཆོས་ཀྱི་འཚོ་བས་འཚོ་བར་བྱ། །ཟང་ཟིང་ཐམས་ཅད་སྤང་བྱ་ཞིང་། །འཕགས་
པའི་ནོར་གྱིས་བརྒྱན་པར་བྱ། །འདུ་འཛི་ཐམས་ཅད་སྤང་བྱ་ཞིང་། །དགོན་པ་ལ་
ནི་གནས་པར་བྱ། །འཁྱལ་བའི་ཚིག་རྣམས་སྤང་བྱ་ཞིང་། །རྟག་ཏུ་ངག་ནི་བསྡམ་
པར་བྱ། །བླ་མ་མཁན་པོ་མཐོང་བའི་ཚེ། །གུས་པར་རིམ་གྲོ་བསྐྱེད་པར་བྱ། །
གང་ཟག་ཆོས་ཀྱི་མིག་ཅན་དང་། །ལས་དང་པོ་པའི་སེམས་ཅན་ལ། །སྟོན་པའི་
འདུ་ཤེས་བསྐྱེད་པར་བྱ། །སེམས་ཅན་ཐམས་ཅད་མཐོང་བའི་ཚེ། །ཕ་མ་བུ་ཚའི་
འདུ་ཤེས་བསྐྱེད། །སྡིག་པའི་གྲོགས་པོ་སྤང་བྱ་ཞིང་། །དགེ་བའི་བཤེསགཉེན་
བསྟེན་པར་བྱ། །སྡང་དང་མི་བདེའི་སེམས་སྤང་ཞིང་། །གང་དུ་བདེ་བར་འགྲོ་
བར་བྱ། །གང་ལའང་ཆགས་པ་སྤང་བྱ་ཞིང་། །ཆགས་པ་མེད་པར་གནས་པར་
བྱ། །ཆགས་པས་བདེ་འགྲོའང་མི་ཐོབ་ཅིང༌། །ཐར་པའི་སྲོག་ཀྱང་གཅོད་པར་
བྱེད། །གང་དུ་བདེ་བའི་ཆོས་མཐོང་བ། །དེར་ནི་རྟག་ཏུ་འབད་པར་བྱ། །ཐོག་
མར་བརྩམས་པ་གང་ཡིན་པ། །དང་པོར་དེ་ཉིད་བསྒྲུབ་བྱ་སྟེ། །དེ་ལྟ་ན་ནི་ཀུན་
ལེགས་བྱས། །གཞན་དུ་གཉིས་ ཀ་ འགྲུབ་མི་འགྱུར། །རྟག་ཏུ་སྡིག་དང་དགའ་
བྲལ་བས། །གང་དུ་མཐོ་བའི་སེམས་བྱུང་ཚེ། །དེ་ཚེ་ང་རྒྱལ་བཅག་བྱ་ཞིང༌། །བླ་
མའི་གདམས་ངག་དྲན་པར་བྱ། །ཞུམ་པའི་སེམས་ནི་བྱུང་བའི་ཚེ། །སེམས་ཀྱི་
གཟེངས་ནི་བསྟོད་པར་བྱ། །གཉིས་ཀ་སྟོང་པ་ཉིད་དུ་བསྒོམ། །གང་དུ་ཆགས་
སྡང་ཡུལ་བྱུང་ཚེ། །སྒྱུ་མ་སྤྲུལ་པ་བཞིན་དུ་ལྟ། །མི་སྙན་ཚིག་རྣམས་ཐོས་པའི་ཚེ།
བྲག་ཆ་བཞིན་དུ་བལྟ་བར་བྱ། །ལུས་ལ་གནོད་པ་བྱུང་བའི་ཚེ། །སྔོན་གྱི་ལས་སུ་
བལྟ་བར་བྱ། །བས་མཐའ་དགོན་པར་རབ་གནས་ཤིང༌། །རི་དྭགས་ཤི་བའི་རོ་
•4-
-5-



མ་ཡིན་ལ་བརྗོད་མི་བྱ། །མང་པོའི་ནང་དུ་ངག་ལ་བརྟག །གཅིགབཧ་པུར་འདུག་
ན་སེམས་ལ་བརྟག །
རྒྱ་གར་གྱི་མཁན་པོ་དཔལ་ལྡན་མར་མེ་མཛད་བཟང་པོ་ཡེ་ཤེས་སྙིང་པོས་མཛད་པ། བྱང་
ཆུབ་སེམས་དཔའི་ནོར་བུའི་ཕྲེང་བ་རྫོགས་སོ།། །།
བཞིན་དུ། །བདག་གིས་བདག་ཉིད་སྦ་བྱ་ཞིང་། །ཆགས་པ་མེད་པར་གནས་པར་
བྱ། །རྟག་ཏུ་ཡི་དམ་བརྟན་ བྱ་ཞིང་། །ལེ་ལོ་སྙོམ་ལས་ སེམས་བྱུང་ཚེ། །དེ་ཚེ་
བདག་ལ་རྔན་བགྲང་ཞིང་། །བརྟུལ་ཞུགས་སྙིང་པོ་དྲན་པར་བྱ།། གལ་ཏེ་གཞན་
དག་མཐོང་བའི་ཚེ། །ཞི་དེས་གསོང་པོར་སྨྲ་བ་དང༌། །ཁྲོ་གཉེར་ངོ་ཟུམ་སྤང་བྱ་
ཞིང་། །རྟག་ཏུ་འཛུམ་ཞིང་གནས་པར་བྱ། །རྒྱུན་དུ་གཞན་དག་མཐོང་བའི་ཚེ། །
སེར་སྣ་མེད་ཅིང་སྦྱིན་ལ་དགའ། །ཕྲག་དོག་ཐམས་ཅད་སྤང་བར་བྱ། །གཞན་གྱི་
སེམས་ནི་བསྲུང་བའི་ཕྱིར། །རྩོད་པ་ཐམས་ཅད་སྤང་བྱ་ཞིང་། །རྟག་ཏུ་བཟོད་
དང་ལྡན་པར་བྱ། །ངོ་དགའ་མེད་ཅིང་གསར་འགྲོགས་མེད། །རྟག་ཏུ་ཚུགས་ནི་
ཐུབ་པར་བྱ། །གཞན་ལ་བརྙས་པ་སྤང་བྱ་ཞིང་། །གུས་པའི་ཚུལ་གྱིས་གནས་པར་
བྱ། །གཞན་ལ་གདམས་ངག་བྱེད་པའི་ཚེ། །སྙིང་རྗེ་ཕན་སེམས་ལྡན་པར་བྱ། །
ཆོས་ལ་བསྐུར་བ་མི་འདེབས་ཤིང༌། །གང་མོས་དེ་ལ་འདུན་པ་དང༌། །ཆོས་སྤྱོད་
རྣམ་བཅུའི་སྒོ་ནས་ནི། །ཉིན་མཚན་ཕྱེད་པ་འབད་པར་བྱ། །དུས་གསུམ་དགེ་བ་
ཅི་བསགས་པ། །བླ་མེད་བྱང་ཆུབ་ཆེན་པོར་བསྔོ། །བསོད་ནམས་སེམས་ཅན་
རྣམས་ལ་བདར། །རྟག་ཏུ་ཡན་ལག་བདུན་པ་ཡི།། སྨོན་ལམ་ཆེན་པོ་གདབ་པར་
བྱ། །དེ་ལྟར་བྱས་ན་བསོད་ནམས་དང་། །ཡེ་ཤེས་ཚོགས་གཉིས་རྫོགས་པར་
འགྱུར། །སྒྲིབ་པ་གཉིས་ཀྱང་ཟད་འགྱུར་ཏེ། །མི་ལུས་ཐོབ་པ་དོན་ཡོད་པས། །བླ་
མེད་བྱང་ཆུབ་ཐོབ་པར་འགྱུར། །དད་པའི་ནོར་དང་ཚུལ་ཁྲིམས་ནོར། །གཏོང་
བའི་ནོར་དང་ཐོས་པའི་ནོར། །ཁྲེལ་ཡོད་ངོ་ཚ་ཤེས་པའི་ནོར། །ཤེས་རབ་ཉིད་ཀྱི་
ནོར་བདུན་ཏེ། །ནོར་གྱི་དམ་པ་འདི་དག་ནི། །མི་ཟད་པ་ཡི་ནོར་བདུན་ཏེ། །མི་
-6-
- 7-



༄༅། །འབྲོམ་ཆོས་ཀྱི་རྒྱལ་པོ་ཉིད་ཀྱིས་མཛད་པའི་རང་རྒྱུད་ལ་
བསྐུལ་མ་འདེབས་པའི་དད་པའི་
ལྗོན་ཤིང་བཞུགས་སོ། །
ལྷ་ཆོས་བདུན་དང་ལྡན་པའི་ཡོངས་ཀྱི་དགེ་བའི་བཤེས་གཉེན་རིན་པོ་ཆེ་དེ་གངས་
རིའི་ལྗོངས་འདིར་གདུལ་བྱ་མ་དག་པ་ལ་ཐུགས་རྗེ་ཆེན་པོས་ཕྱགས་ཕབ་ནས་དེ་དག་གི་
བློའི་ཚོད་དང་བསྟུན་པའི་རིགས་དང༌། རུས་དང༌། ཆོ་འབྲང་དང༌། མཛད་པ་དུ་མ་བསྟན། །
ཁྱད་པར་དུ་དཔལ་ལྡན་མར་མེ་མཛད་བཟང་པོས་རྒྱ་གར་ནས་བྱོན་པ་ལ་ལྟོས་པ་སྐད་དུ་
ཡོན་ཏན་ཐམས་ཅད་ལེན་པའི་ཚུལ་སྟོན་ཅིང་རྒྱལ་བ་བོད་དུ་བྱོན་ཚུལ་བསྟན་ནས་མཐོ་རིས་
དང་ཐར་པར་གཤེགས་པའི་ཚུལ་བསྟན་པའི་བར་དུ། ཕ་མ་བུ་ཚ་བཞིན་དུ་འགྲོགས་ཏེ།
གསང་བ་བསམ་གྱིས་མི་ཁྱབ་པའི་ཆོས་ཀྱི་འཁོར་ལོ་དུ་མ་བསྐོར་ནའང་། མངོན་པར་ཤེས་
པ་དང་མི་ལྡན་པ་རྣམས་ཀྱིས་མ་རྟོགས། འོན་ཀྱང་བླ་མ་མཉེས་པར་ཀུན་ལ་གྲགས།
འཇིག་རྟེན་སྒྲོལ་མས་གནང་བར་མཛད་པའི། དགེ་བཤེས་གུང་ཐང་པ་ལ་སོགས་པ་དགེ་
སློང་བྱང་ཆུབ་སེམས་དཔའ་རྣལ་འབྱོར་གྱི་དབང་ཕྱུག་བཟང་ལ་མང་ནའང༌། རྒྱལ་བ་ཉིད་
ཀྱི་རྒྱལ་ཚབ་ཏུ། བདག་ཅག་གི་བླ་མ་ཡང་བདག་པའི་དགེ་བའི་བཤེས་གཉེན་འབྲོམ་ཆོས་
ཀྱི་ རྒྱལ་ པོ་ཉིད་དབང་བསྐུར་བར་གདའ། རྒྱལ་བ་ཐར་པར་གཤེགས་ནས། དེས་ལུང་
བསྟན་པའི་གཙུག་ལག་ཁང་དཔལ་གྱི་རྭ་སྒྲེང་ཞེས་བྱ་བ་གླེགས་བམ་ནས་བྱུང་བ་བཞིན་དུ་
བཞེངས་སུ་གསོལ་ནས། རྒྱལ་བའི་རྣམ་ཐར་དྲི་མ་མེད་པ་སྐྱོང་ཞིང་སྤྲུལ་པའི་ཤུག་ནགས་
ཀྱི་གསེབ་ན་ཕར་ལ་སྤྱོད་ལམ་རྣམ་བཞི་མཛད། རང་ལ་འདུས་པ་དག་ལའང་བཤད་ཚོགས་
དུ་མ་མི་མཛད་པར། ཟབ་དོན་ཉུང་འདུས་རེ་ཙམ་གྱིས་སྣོད་ལྡན་ཡོངས་སུ་འཛིན་པ་ལ།
རྣལ་འབྱོར་པ་ལ་སོགས་པ་རེ་རེ་གཉིས་གཉིས་ཀྱིས་ཆོས་ཀྱི་འཁོར་ལོ་རྒྱ་ཆེན་པོ་བསྐོར་
བར་ཞུས་ཀྱང་། བཀའ་བཀྱོན་སེམས་ཀྱི་མཐིལ་དུ་བརྡེག་པའི་ཉོན་མོངས་པའི་རྩ་བ་འབྱིན་
པ་རེ་མཛད་ཅིང་གནད་ཀྱི་འཇུན་སྐད། ཁྱད་པར་དུའང་དབེན་ས་རེར་བཞུགས་ནས་གཞན་
དག་གི་ཐོས་ཙམ་དུ་གཞན་འཇུན་པ། རང་རྒྱུད་ལ་བསྐུལ་མ་འདེབས་པའི་དབྱངས་འདི་
དག་བཞེས་པར་གདའ་བས་གསན་པར་ཞུ།
ཨོཾ་ཨཱ༔ཧཱུྃ། ཞི་ཁྲོ་མ་ལུས་ཀུན་གྱི་སྔགས། །མི་ཁོ་བོའི་ལུས་ངག་ཡིད་གསུམ་
བྱིན་ གྱིས་རློབས། །གནས་ དགའ་ལྡན་དམ་པ་ཆོས་ ཀྱི་ཕོ་བྲང་ན། །ལྷ་ཚོགས་
གཉིས་དཔལ་ལྡན་མར་མེ་མཛད་དཔལ་དེ། །ཁོང་ནམ་མཁའ་དྲི་མ་མེད་པར་
ཡོངས་གྲགས་ནས། །ཆོས་ཐེག་པ་ཆེན་པོའི་དགའ་སྟོན་འགྱེད་པ་དེ། །འབྲོམ་ཁོ་
བོའི་སྤྱི་གཙུག་རྒྱན་དུ་བཞུགས་སུ་གསོལ། །ཁྱེད་བླ་མའི་ཡུམ་ཆེན་ཤེས་རབ་ཕ་
རོལ་ཕྱིན། །དོན་བསམ་པ་ཙམ་གྱིས་གཟུང་འཛིན་བདག་ལྟ་ཡི། །ནད་ཁོང་སྐྲན་
དམ་པོ་རྩད་ནས་གཅོད་མཛད་དེ། །འབྲོམ་ཁོ་བོའི་མགྲིན་པའི་རྒྱན་དུ་བཞུགས་
སུ་གསོལ། །བྱམས་སྙིང་རྗེ་དགའ་བ་བཏང་སྙོམས་ཚད་མེད་དེའི། །ཐབས་ཤེས་
རབ་ཟུང་འབྲེལ་བསླབ་པ་གསུམ་ལྡན་པ། །ལུང་རིགས་པ་ཉི་ཟླ་ལྟ་བུར་གསལ་
བ་དེ། །འབྲོམ་ཁོ་བོའི་སྙིང་གི་རྒྱན་དུ་བཞུགས་སུ་གསོལ། །ངག་གྲག་སྟོང་རྒྱུང་
ནས་སྙན་པའི་དཔའ་བརྗིད་ཅན། །ཆོས་སྡེ་སྣོད་བསླུ་བའི་ཟོག་པོ་ཚུལ་འཆོས་དེ།།
ཕ་སངས་རྒྱས་སྐད་དུ་བསྟེན་པ་མཐོང་ཙ་ན། །ཕ་ཁྱེད་དང་འབྲལ་གླགས་ཅུང་
-8-



ཟད་མི་གདའོ། །ལན་སྟོང་ཕྲག་དུ་མར་བཟང་པོ་བྱས་གྱུར་ཀྱང༌། །ཉེས་གཅིག་གི་
འོག་ཏུ་ཚེ་སྲོག་འཕྲོག་པའི་དཔོན། །སྐྱབས་རྒྱལ་པོ་ངན་པ་བསྟེན་པ་མཐོང་ཙ་ན།།
ཕ་རྗེ་བཙུན་ཁྱེད་དང་འབྲལ་གླགས་མི་གདའོ། །བཀའ་བསྟན་བཅོས་ཐམས་ཅད་
ཤེས་པར་ཁས་ལེན་ཀྱང་། །དོན་ཉམས་སུ་ལེན་ལ་རྡུགས་པའི་ཐུགས་རྒྱལ་ཅན།།
སེམས་སྤྱོད་ཉེས་དེ་འདྲ་བསྟེན་པ་མཐོང་ཙ་ན། །རྗེ་ཀུན་མཁྱེན་ཁྱེད་དང་འབྲལ་
གླགས་མི་གདའོ། །ལུས་ལོངས་སྤྱོད་སྤྲུགས་ཤིང་རྟག་ཏུ་མཆོད་གྱུར་ཀྱང་། །
ཐུགས་ཁེངས་པ་མེད་པའི་གང་ཟག་ཁྲོ་གཏུམ་ཅན། །རྗེ་ཡར་འདྲེན་སྐད་དུ་བསྟེན་
པ་མཐོང་ཙ་ན། །ཆོས་ཁོ་ནས་ཆོག་ཀྱང་འབྲལ་གླགས་མི་གདའོ། ། དུས་རྟག་ཏུ་
འདོད་པས་བསོག་རུན་བྱས་གྱུར་ཀྱང་། །སེམས་ཁེངས་པ་མེད་པའི་ངང་རིང་རྟག་
འཛིན་ཅན། །འདིས་(ཡའི་དང་། ཡིད་ཞེས་པའང་སྣང་)ཐམས་ཅད་བོར་ནས་འགྲོ་
བ་མཐོང་ཙ་ན། །ང་ཆགས་མེད་བླ་མ་ཁྱེད་དང་མཇལ་སྙིང་འདོད། །གོས་སྟོན་་་་
ཕྲག་དུ་མས་མཛོད་ཕུག་བཀང་གྱུར་ཀྱང༌། །དུས་ནམ་ཞིག་སྨྲེ་སྔགས་འདོན་ཞིང་
འཆི་ བའི་ ཚེ། །ལུས་ གོས་ མེད་ གཅེར་བུར་འགྲོ་བ་མཐོང་ཙ་ན། །ང་ཚུལ་ཁྲིམས་
གོས་ཅན་ཁྱེད་དང་མཇལ་སྙིང་འདོད། །བུ་བུ་མོའི་འཁོར་གཡོག་དུ་མས་བསྐོར་
ན་ཡང་། །དགྲ་འཆི་བདག་བདུད་ཀྱིས་གཉའ་ནས་མནན་པའི་ཚེ། །ཁོང་གྲོགས་
མེད་གཅིག་པུར་འགྲོ་བ་མཐོང་ཙ་ན། །ཁྱེད་ལྷ་ཚོགས་བཅས་དང་མྱུར་དུ་མཇལ་
སྙིང་འདོད། །ཁོང་རྐང་རྒོད་ཕྱོགས་བཞིར་བགྲོད་པའི་བཞོན་པ་ཅན། །ལུས་ཚེ་
སྲོག་འབྲལ་བའི་དགྲ་བོས་དེད་པའི་ཚེ། །ཁོ་ཁྲེས་སེ་མལ་ན་ལུས་པ་མཐོང་ཙ་ན།།
ཕ་ནམ་མཁར་མཉམ་དང་ད་ལྟ་མཇལ་སྙིང་འདོད། །དུས་དང་པོར་འཇིག་མེད་
- 10 -
བཞིན་དུ་མཐུན་བསྡེབས་ནས། །ཁོང་འཆི་ཁར་ངུ་བྲང་བརྡུང་ཞིང་འབྲལ་བ་ཡི། །
གྲོགས་ཉེས་པ་ཁྱིམ་ཐབ་བྱེད་པ་མཐོང་ཙ་ན། །རྗེ་ངེས་པར་འབྱུང་དང་མྱུར་དུ་
མཇལ་སྙིང་འདོད། །སྙིང་ཚིམ་པ་མེད་པ་རྒྱལ་བའི་འབྱུང་གནས་ང་། །ཕ་ཁྱེད་ཀྱི་
ཐུགས་དང་འགལ་བ་མ་མྱོང་ནས། །ནགས་ ཕྱོགས་མཐར་རྒྱས་བའི་སྤྲུལ་བའི་
ཤུག་གསེབ་འདིར། །སྒྲ་གྲག་སྟོང་ཚིག་གི་གླུ་དབྱངས་དེ་བསྒྲགས་པས། །ཁྱེད་
སལ་ལེར་ གསན་པའི་ སྙན་ལ་ ཞེན་པར་མཛོད། །ཁམས་གསུམ་གྱི་མགོན་པོ་
སངས་རྒྱས་བཅོམ་ལྡན་འདས། །དེ་བསྐྱེད་པར་མཛད་པ་ཡུམ་ཆེན་ཆོས་ཀྱི་སྐུ། །
དེ་སྒྲུབ་པར་མཛད་པ་བློ་ལྡན་ས་བཅུའི་མགོན། །སྐྱབས་དཀོན་མཆོག་གསུམ་ལ་
སྒོ་གསུམ་གུས་ཕྱག་འཚལ། །རྗེ་བླ་མའི་ཞལ་གདམས་སྡེ་སྣོད་ལ་བརྟེན་ནས། །
བདག་ལེ་ལོ་ཅན་ལ་དགེ་བསྐུལ་ཅུང་ཟད་བགྱི། །སྐྱབས་བསླུ་བ་མེད་པའི་་་་
འཕགས་པ་དཀོན་མཆོག་གསུམ། །དོན་མཐར་ཐུག་སྟེར་བའི་སྦྱིན་བདག་རིན་པོ་
ཆེ། །ནད་ཉོན་མོངས་གསོ་བའི་སྨན་པ་ རིན་ཆེན་ལ། །བདག་འབྲལ་མེད་བྱང་
ཆུབ་བར་དུ་སྐྱབས་སུ་མཆི། །དུས་འདི་ནས་བཟུང་ནས་འཁོར་བ་མ་སྟོང་བར། །
ལྷ་དཀོན་མཆོག་གསུམ་དང་གཞན་དོན་དབྱེར་མེད་བགྱི། །ལུས་ཚེ་སྲོག་འབྲེལ་
ལོ་གཞན་དོན་དོར་ཟེར་ནའང༌། །བདག་བདེ་བས་མི་ཕན་ཕ་མ་དོར་མི་རུང་། །
དུས་སྙིགས་མའི་སྐྱེ་བོ་ཤིན་ཏུ་མ་དག་པས། །ཉེས་རང་གིས་བྱས་ནས་ཁ་ཡོག་་་་
གཞན་ལ་བསྐུར། །ལེགས་ གཞན་གྱིས་བྱས་ཀྱང་རྒྱལ་ཁ་རང་ལ་འདོད། །དོན་
བཞད་གད་རེ་ལ་ཁ་སྡིག་རི་བོ་གསོག །དེས་ཆགས་སྡང་དཀྲུགས་ཤིང་དུ་མ་སྦྱོར་
བར་བྱེད། །རང་ཉེས་ཀྱིས་དོགས་ནས་ངན་མཚང་ཐལ་མོས་འགེབས། །གཞན་
- 1 1 -



ལེགས་ཀྱིས་དོགས་ནས་ངན་མཚང་མཛུབ་མོས་འབྲུ། །ཕུགས་ལྡོག་ནས་བྱུང་ཚེ་
ཁོང་ཁྲོ་དུ་མ་ལྡང་། །ཚེ་འདི་ལ་དགོས་པའི་ནོར་གསོག་བདེ་བ་འབྲེལ། །དུས་པ་
རོལ་ ཕམ་པོར་ངན་འགྲོའི་གཡང་ལ་འགྲོ། །ཚེ་འདི་ཕྱིར་འཕུང་བའི་མདུན་མ་
མཁན་པོ་དེ། །ང་གྲུང་པོ་ཡིན་ཞེས་མགོ་འཁོར་རྩ་བ་རུལ། །ཁོང་བདུད་སྡེའི་
ཚོགས་རྣམས་དགའ་ཞིང་དགའ་བྲོ་འཁྲབ། །ལྷ་དཀར་པོའི་ཚོགས་རྣམས་ཞེ་ཁྲེལ་
སྨོད་པར་བྱེད། །ཁོ་ད་དུང་ ཆོས་ པ་ཡིན་ཞེས་བརྫུ་ལ་འདེབས། །རང་བསླུས་ངོ་
ཤེས་པའི་ཟོག་པོ་ཚུལ་འཆོས་ལའང་། །སེམས་བརྟག་དཔྱད་མི་གཏོང་རྨོངས་པས་
ཚད་མར་འཛིན། །ཆོས་ཚུལ་བཞིན་སྒྲུབ་པའི་མཁས་བཙུན་དམ་པ་ལ། །འདི་
ཟོག་པོ་ཡིན་ཞེས་འཕྱ་སྨོད་སྐུར་པ་འདེབས། །གཞུང་ངོ་ཚ་ཁྲེལ་ཡོད་ཕྱི་ཐག་མི་
བསྲིང་བར། །ཕན་ཕར་ལ་བཏགས་ན་གནོད་པ་ཚུར་ལ་བསྐྱེལ། །ཆོས་ཕར་ལ་
བཤད་ན་སྡིག་པ་ཚུར་ལ་གསོག །དྲིན་ལོག་པར་མཇལ་བའི་སྐྱེ་བོ་མང་སྟོབས་
ཀྱིས། །ཆོས་གདམས་པ་ཟབ་མོའི་ཆར་པ་ཕབ་གྱུར་ཀྱང་། །ཁོ་རང་རྒྱུད་ངན་པའི་
ཐ་རྒོད་རམ་པ་ཅན། །སྔར་ཐོག་མེད་དུས་ནས་མ་དུལ་རེངས་པ་རྣམས། །དོན་་་་
ཉམས་ལེན་མི་བྱེད་ཁོ་བོས་ཐུལ་བར་དཀའ། །རྒྱ་གལ་ཏེ་བྱང་ཆུབ་མྱུ་གུ་སྐྱེས་
སྲིད་ནའང་། །གཞི་ཁྲིམས་མེད་གཉེན་པོ་བཟོད་མེད་ལེ་ལོ་ཅན། །ཚེ་འདི་ཡི་
མདུན་མ་ཤས་ཆེར་སྒྲུབ་སྒྲུབ་ནས། །གེགས་ཉོན་མོངས་དུག་ལྔའི་སད་ཀྱིས་ཁྱེར་
བ་མང་། །དེས་རང་གི་བཙན་ས་ཅུང་ཟད་མ་ཟིན་བར། །གཞན་བྱང་ཆུབ་གནས་
སུ་དྲང་བར་མི་ནུས་པས། །ཚུར་མཛུབ་མོ་ནང་དུ་བཀུག་ནས་རང་སེམས་ལ། །
དུས་གཏན་དུ་ཕན་པའི་གྲོས་ཤིག་བགྱིས་ལགས་པས། །ཁོང་ཐེག་དམན་བདུད་
-12 -
ཀྱི་སད་སེར་བསྲུང་མཛད་ཅིང་། །དོན་ལེགས་ཉེས་བྱུང་ན་ཁྱེད་ཀྱིས་དཔང་པོ་
མཛོད། །ཀྱེ་དཔལ་ལྡན་མར་མེ་མཛད་དཔལ་བཟང་པོའི་བུ། །རྟེན་དལ་འབྱོར་
འདི་ནི་ཤིན་ཏུ་རྙེད་པར་དཀའ། །རྗེ་ སངས་རྒྱས་བསྟན་དང་མཇལ་བ་དེ་བས་
དཀོན། །ཁྱེད་རྙེད་དཀའི་དལ་འབྱོར་ཆུས་ཟོས་མ་བྱེད་ཅིག །དེ་ཅི་ཡི་ཕྱིར་ན་ངན་
སོང་གཡང་ས་ཆེ། །གཞི་ཁྲིམས་མེད་གཉེན་པོ་ཟླུམ་གོང་འགྲིལ་སྙིང་འདོད། །
སྔར་འཇིགས་པའི་གཡང་ལ་མ་ལྷུང་དཔའ་ན་ཡང་། །ད་ལོ་རྒྱུགས་ཟླ་བས་འཚོལ་
བ་ཇི་བཞིན་དུ། །འདིར་སྐྱེ་བ་གཏན་གྱི་བཙན་ས་བཟུང་དུས་སུ། །སེམས་གྱི་ནར་
མ་སྡོད་གཉེན་པོ་བཙན་ཆོད་སྟེན། །ཚེ་མི་རྟག་བར་སྣང་མཚམས་ཀྱི་གློག་དང་་་་
འདྲ། །ཁོ་སྐྱེས་ཙམ་ཉིད་ནས་འཇིག་པའི་ཆོས་ཅན་ཡིན། །མི་ཁོ་བོའི་ཚེ་ཡང་དེ་
དང་མཚུངས་པར་མཐོང་། །ཁྱེད་ཕེབས་པར་མ་བྱེད་ལུས་ལ་སྙིང་པོ་ལོངས། །
ཚེ་མི་རྟག་རི་གཟར་ལོགས་ཀྱི་རྦབ་དང་འདྲ། །ཁོ་མྱུར་དུ་འགྲོ་སྟེ་སུས་ཀྱང་བཟུང་
དུ་མེད། །མི་ཁོ་བོའི་ཚེ་ཡང་དེ་དང་མཚུངས་པར་མཐོང་། །ཁྱོད་ལེ་ལོ་མ་བྱེད་
དམ་པའི་ལྷ་ཆོས་མཛོད། །ཚེ་མི་རྟག་རྩྭ་མཆོག་སྟེང་གི་ཟིལ་པ་འདྲ། །རྐྱེན་ཅུང་་་་
ཟད་ཙམ་ཡང་མི་ཐུབ་མྱུར་དུ་སྐམ། །མི་ཁོ་བོའི་ཚེ་ཡང་དེ་དང་མཚུངས་པར་
མཐོང༌། ། ཁྱོད་རྟག་ འཛིན་མ་ ཆེ་ མི་རྟག་ཐུན་བཞིར་སྒོམས། །ཚེ་མི་རྟག་ནམ་
གཞུག་འཆད་ཀའི་སྦྲང་བུ་འདྲ། །ཁོ་ད་ལྟ་ལྡིང་སྟེ་ནམ་ཡེར་གཅིག་གིས་འཆི། །མི་
ཁོ་བོའི་ཚེ་ཡང་དེ་དང་མཚུངས་པར་མཐོང་། །ཁྱེད་འདོད་ཆགས་མ་ཆེ་འཁོར་བའི་
ཉེས་དམིགས་སྒོམས། །ཚེ་མི་རྟག་ཉི་མ་རྒས་ཁའི་འོད་ཟེར་འདྲ། །ཁོ་ཤིན་ཏུ་
གསལ་ཏེ་ཕ་རོལ་ནུབ་དུ་ཉེ། །མི་ཁོ་བོའི་ཚེ་ཡང་དེ་དང་མཚུངས་པར་མཐོང་། །
- 13-



ཁྱོད་ཞེ་སྡང མ་ཆེ་བྱམས་དང་སྙིང རྗེ་སྒོམས། །ཚེ་མི་རྟག་བཤན་པའི་མདུན་གྱི་ར་
ལུག་འདྲ། །ཁོ་ད་ལྟ་གསོན་ཏེ་དབང་མེད་མྱུར་དུ་འཆི། །མི་ཁོ་བོའི་ཚེ་ཡང་་་་་
དང་མཚུངས་པར་མཐོང་།།ཁྱོད་གཏི་མུག་མ་ཆེ་རྟེན་འབྲེལ་ཟབ་མོ་སྒོམས། །ཚེ་
མི་རྟག་བར་སྣང་མཚམས་ཀྱི་སྤྲིན་དང་འདྲ། །ཁོ་གློ་བུར་ལྡང་ཞིང་ད་ལྟ་ཉིད་དུ་་་
ཡལ། །མི་ཁོ་བོའི་ཚེ་ཡང་དེ་དང་མཚུངས་པར་མཐོང་། །ཁྱོད་ཕྲག་དོག་མ་ཆེ་
དགའ་བ་ཚད་མེད་སྒོམས། །ཚེ་མི་རྟག་གཡོ་བ་སྐྱི་སེར་རླུང་དང་འདྲ། །ཁོ་བསེར་
བུ་ཕྱོགས་བཅུར་ལྡང་ཞིང་ཕྱོགས་བཅུར་ཡལ། །མི་ཁོ་བོའི་ཚེ་ཡང་དེ་དང་མཚུངས་
པར་མཐོང་། །ཁྱོད་ང་རྒྱལ་མ་ཆེ་བདག་ལྟའི་རྩ་བ་ཆོད། །ཚེ་མི་རྟག་ལ་ཁ་མཐོན་
པོའི་སྦྱར་མ་འདྲ། །ཁོ་སྐྱེ་རྒས་འཇིག་པའི་ཆོས་ཅན་བཙན་ས་སྟོར། །མི་ཁོ་བོའི་
ཚེ་ཡང་དེ་དང་མཚུངས་པར་མཐོང་། །ཁྱོད་སྐྱིད་འདོད་མ་ཆེ་དཀའ་སྤྱད་དང་དུ་
ལོངས། །ཚེ་མི་རྟག་ཚོང འདུས་དབུས་ཀྱི་མགྲོན་པོ་འདྲ། །ཁོང་ད་ལྟ་འདུས་ཏེ་ད་
ལྟ་ཕྱོགས་བཅུར་འགྱེས། །མི་ཁོ་བོའི་ལུས་སེམས་དེ་དང་མཚུངས་པར་མཐོང་། །
ཁྱོད་སྡུག་སྲན་མ་ཆུང་གཉེན་པོ་བཙན་ཆོད་སྒོམས། །ལུས་འབྱུང་བཞི་འདུས་པའི་
ནད་ཀྱི་གོང་བུ་འདི། །སྔར་འཁོར་བ་འདི་རུ་དུ་མ་ཞིག་ན་ཡང་། །ཆོས་ཟབ་མོ་་་
ཕྱིར་དུ་གཅིག་ཀྱང་ཞིག་པ་མེད། །དེས་ད་དུང་འཁོར་བའི་འདམ་དུ་བྱིང་བར་
འགྱུར། །ང་རྣག་ཁྲག་ཆུ་སེར་ལ་སོགས་མི་གཙང་བའི། །རྫས་སུམ་ཅུ་རྩ་གཉིས་་་་
སྲིན་རིགས་བརྒྱད་ཁྲིས་ཟ། །ཕྱོགས་གང་ནས་བལྟས་ཀྱང་སྡུག་བསྔལ་ཕུང་་་་
འདིས། །སྐུ་མཚན་དང་དཔེ་བྱད་ཀྱིས་སྤུས་རྒྱལ་བའི་སྐུ། །སུས་འགྲན་ཟླ་མེད་དེ་
ཐོབ་ཀྱང་མི་ལྟོ་ཡིས། །འདི་གཅེས་པར་མ་འཛིན་སྐྱེ་འཕགས་ཡོངས་ལ་བསྔོས།།
ང་སེར་སྣ་བྱེད་ན་བཀའ་གདམས་ག་ལ་ཡིན། ང་ཆགས་པས་བཅིངས་ན་རྗེ་ཡི་
སྲས་པོ་མིན། །དུས་རྟག་ཏུ་ཐ་མལ་སྤྱོད་པ་མ་བྱེད་ཅིག །ལུས་སྣང་སྟོང་རྨི་ལམ་་་
སྒྱུ་མའི་ངང་དུ་ཞུགས། །ངག་གྲག་སྟོང་སྙན་པ་བྲག་ཆའི་ངང་དུ་ཞུགས། །སེམས་
གསལ་སྟོང་ཐབས་ཤེས་ཟུང་འབྲེལ་ཉིད་དུ་ཞུགས།།ཕ་བྱིན་གྱིས་རློབས་ཤིག་དྲིན་
ཅན་ཆོས་ཀྱི་རྗེ། །བདག་བྱིན་གྱིས་རློབས་ཤིག་འགྲོ་མགོན་མར་མེ་མཛད། །དོན་
དེ་ལྟར་མི་རྟག་འཇིག་པའི་ཆོས་སུ་གདལ། །ནང་མི་རྟག་དཔེ་ཆོས་རང་ལ་
གདམས་པ་ཡིན། །ཡང་གསོན་དང་འབྲོམ་རྗེ་བླ་མ་དམ་པའི་སྲས། །དུས་མི་རྟག་
དགེ་བའི་བཤེས་གཉེན་དམ་པའི་ཆོས། །མི་བདག་གི་རྒྱུད་ལ་སྐུལ་འདེབས་བྱེད་
པ་མཐོང་། །དབྱར་འབྲུག་སྟོང་ལྡིར་ཞིང་ཆར་ཆུ་དུ་མར་གཡོ། །ནགས་རྩི་ཤིང་
ཐམས་ཅད་ཡལ་འདབ་རབ་ཏུ་རྒྱས། །བྱ་དུ་མ་སྙན་པའི་གླུ་དབྱངས་དུ་མ་འཚེར།།
གཞི་ཐམས་ཅད་གཡུ་ལོ་རྒྱས་པའི་ཞིང་ཁམས་འདྲ། །སྟོན་མི་རྟག་ཐམས་ཅད་ཁ་
དོག་འགྱུར་བ་མཐོང་། །མི་བདག་ལ་དགེ་བའི་སྐུལ་མ་འདེབས་སོ་རྗེ། །དུས་རྩི་
ཐོག་རྒྱས་པ་གསེར་གྱི་མེ་ཏོག་དག །ཁོ་མི་རྟག་གཡོ་བས་དགུན་གྱི་དུས་སུ་
འགྱུར། །ཀྱེ་གཤེར་བའི་ཆུ་ཡང་ཤེལ་གྱི་རྣམ་པ་ཅན། །གནས་དེ་ལ་བརྟེན་པའི་
བྱ་ཡང་ཡིད་འབྱུང་ཞིང་། །སེམས་མི་དགའ་འཕུར་ལྡིང་གཞན་དུ་རྒྱུ་བར་བྱེད། །
དེ་མི་རྟག་གཡོ་བའི་བསེར་བུ་རབ་ཏུ་ལྡང་། །གཞི་བབས་ཀྱིས་དྲོད་ནས་མྱུ་གུ་་་
འབྱིན་པར་བྱེད། །ཤིང་ལོ་འདབ་རྙིང་པ་འདོར་ཞིང་གསར་པ་ལེན། །དུས་མི་
རྟག་གདམས་པའི་གཏེར་མཛོད་ཟབ་རྒྱས་ཅན། །ཁོང་སྒྲ་མེད་ཆོས་སྟོན་རང་རྒྱལ་
ཇི་བཞིན་གདའ། །བྱང་འབྲོག་སྟོང་ཡུལ་དུ་ཁོ་བོས་ཕྱིན་པའི་ཚེ། །ཁོང་གཡོ་བའི་
- 14 -
- 15-



བསེར་བུས་འཇག་མ་དུ་མ་བསྐྱོད། །སྒྲ་མི་རྟག་ཡིད་འབྱུང་རྒྱང་གླུ་དུ་མ་འཚེར། །
ཁོང་རི་དྭགས་བདག་མེད་ཐམ་ཐོམ་དུ་མར་རྒྱུག །གྲོགས་སུ་ཡང་མེད་པར་རང་
ཉིད་ཀུན་ནས་འགྲོ། །སྙིང་མི་དགའ་སྙན་པའི་སྒྲ་དབྱངས་འབྱིན་སྙིང་འདོད། །ང་
མི་རྟག་ཆོས་ལ་བསྐུལ་བའི་གདམས་པ་མཆོག །གནས་དེ་འདྲའི་ནང་ནའང་དེ་
འདྲ་དུ་མ་གདའ། །ཕ་མི་རྟག་བསྡད་པའི་གླགས་མེད་འགྲོ་དགོས་པས། །གནས་
གང་དུ་ཕྱིན་ཡང་བདེ་བའི་བཙན་ས་ཞུ། །དུས་འདི་ནས་བཟུང་ནས་འཁོར་བའི་རྒྱ་
མཚོ་མ་བསྐམ་བར། །རྗེ་རྒྱལ་བ་ཁྱོད་དང་ནམ་ཡང་མི་འབྲལ་བར། །ཆོས་་་་
གདམས་པའི་ངོ་བོ་མི་རྟག་འདི་འདྲ་བ། །མི་བདག་གིས་འགྲོ་ལ་ཕན་བདེས་
བསྟན་པར་བགྱི། །ལར་ཟབ་མོའི་ཆོས་འདི་ཤིན་ཏུ་མང་ན་ཡང་། །ལས་རྒྱུ་་་
འབྲས་འཁོར་བའི་ཉེས་དམིགས་སྒོམ་པ་ཉུང་། །རྐྱེན་ཕ་མ་གཅིག་གི་བུ་ཚ་མཉམ་
པོ་ལའང་།།ཁོང་ལ་ལ་བུར་མཐོང་ལ་ལ་བུ་མོར་མཐོང་། །ཁོང་ལ་ལ་བཞིན་
བཟང་ལ་ལ་ངན་པར་མཐོང་། །ཁོང་ལ་ལ་སྤྱང་ཞིང་ལ་ལ་གླེན་པར་མཐོང་། །
ཁོང་ལ་ལ་ཕྱུག་ཅིང་ལ་ལ་དབུལ་པོར་མཐོང་། །ཁོང་ལ་ལ་སྐྱིད་ཅིང་ལ་ལ་སྡུག་ན་
ཡང་། །རྐྱེན་ཕ་མ་རྣམས་ལ་ཉེ་རིང་ག་ལ་ཡོད། །རྒྱུ་སྔར་སོང་འབྲས་བུ་རང་ལ་
སྨིན་པ་ཡིན། །ཁྱོད་སོམས་དང་འབྲོམ་སྟོན་རྒྱལ་བའི་འབྱུང་གནས་པ། །ཆོས་་་་་
ཟབ་མོ་གྲོང་པའི་གནས་ནའང་དེ་འདྲ་གདའ། །ལས་རྗེས་སུ་འབྲང་བས་སྡིག་
པའི་ལས་མ་བྱེད། །ཕྱིས་འགྱོད་ཀྱང་འཕྱིས་སོ་འབྲོམ་སྟོན་རྒྱལ་བའི་སྲས། །ཁོང་
དམྱལ་བ་བཙོ་བསྲེག་ལ་སོགས་འཇིགས་སྐྲག་པའི། །སྡུག་བཟོད་གླགས་མེད་པ་
ཐོག་ཏུ་བབ་པ་ཡང་། །རྒྱུ་སྔར་སོང་འབྲས་བུ་ཐོག་ཏུ་སྨིན་པ་ཡིན། །འདི་བྱུང་ནས་
-16 -
འཕྱིས་སོ་ད་ལྟ་འབད་པར་རིགས། །ཁོང་ཡི་དྭགས་བཀྲེས་སྐོམ་ལ་སོགས་་་་
འཇིགས་སྐྲག་པའི། །སྡུག་བཟོད་གླགས་མེད་པར་ཐོག་ཏུ་བབ་པ་ཡང་། །རྒྱུ་རང་
འདྲའི་འབྲས་བུ་དུས་སུ་སྨིན་པ་ཡིན། །འདི་བྱུང་ནས་འཕྱིས་སོ་ད་ལྟ་འབད་པར་
རིགས། །ཁོང་བྱོལ་སོང་གཏི་མུག་ལ་སོགས་འཇིགས་སྐྲག་པའི། །སྡུག་བཟོད་་་་
གླགས་མེད་པར་ཐོག་ཏུ་བབ་པ་ཡང་། །རྒྱུ་རང་འདྲའི་འབྲས་བུ་དུས་སུ་སྨིན་པ་
ཡིན། །དུས་ད་ལྟ་བཙན་ས་ཟུང་ཞིག་རྒྱལ་བའི་སྲས། །ཁོང་ལྷ་མིན་འཐབ་རྩོད་་་་
ལ་སོགས་འཇིགས་སྐྲག་པའི། །སྡུག་བཟོད་གླགས་མེད་པར་ཐོག་ཏུ་བབ་པ་ཡང་།
རྒྱུ་སྔར་སོང་འབྲས་བུ་ཐོག་ཏུ་བབ་པ་ཡིན། །ཁྱོད་དེ་འདྲའི་ལུས་ཀྱང་མྱོང་བར་མ་
བྱེད་འབྲོམ། །རྒྱ་གལ་ཏེ་ལྷ་ཡི་བདེ་འབྲས་ཐོབ་གྱུར་ཀྱང༌། །གནས་འཁོར་བ་
འདི་ལས་ཅུང་ཟད་མ་འཕགས་པར། །སྡུག་རང་འཚོ་ཙམ་ཞིག་དེ་ནའང་ཡོད་ཅེས་
གདའ། །ལུས་ དེ་ ཡང་ སྡུག་བསྔལ་རྒྱུ་ཡིན་སྤང་བའི་ རིགས། །རྒྱུ་ གལ་ ཏེ་ མི་ཡི་
སྲིད་པ་ཐོབ་གྱུར་ཀྱང༌། །སྔར་མི་རྟག་དཔེ་བརྗོད་དུ་མ་བྱས་པ་རྣམས། །མི་དེ་ཡི་
སྟེང་དུ་ཆུ་བོའི་རྒྱུན་བཞིན་འབབ། །ལས་དགེ་བ་བྱེད་པ་ཉིན་མོའི་སྐར་མ་འདྲ། །
ལས་ཉོན་མོངས་ཚོགས་ནི་ཉིན་དང་མཚན་དུ་འཕེལ། །ཁོ་ཤི་བས་མི་ཆོག་ཡང་
ཡང་སྐྱེ་བ་ལེན། །ཁོང་མི་དགེའི་ལས་ཅན་ངན་འགྲོར་ལྟུང་ཏ་རེ། །རྒྱུ་ཅི་འདྲའི་
འབྲས་བུ་དེ་འདྲར་སྨིན་གྱུར་ན། །སུས་སྡིག་པ་བྱས་པ་དགེ་བར་འགྱུར་བ་སྲིད། །
ལས་ཕྱི་བཞིན་འབྲང་ངོ་འབྲོམ་རྗེ་རྒྱལ་བའི་སྲས། །རྒྱུ་མི་དགེའི་ཚོགས་རྣམས་
དུག་ སྡོང་ བཞིན་དུ་ སྤོངས། །ལས་ དགེ་བའི་ཚོགས་ རྣམས་ སྨན་ གྱི་ལྗོན་ལྟར་
སྐྱོངས། །ལས་བྱ་དང་གྲིབ་མའི་ཚུལ་དུ་རྒྱལ་བསགསུངས། །དེ་ཕྱི་བཞིན་འབྲང་
- 17-



བས་མ་མཐོང་མ་ཟེར་ཅིག །ཁོ་འཇབ་ཅིང་འོང་བས་མ་ཐོས་མ་ཟེར་ཅིག །ཁོ་
རང་ལ་ཡོད་པས་གཞན་ནས་མ་ཚོལ་ཅིག །ཁོ་མགོ་སྐོར་མཁས་པས་རང་དུ་མ་
འཛིན་ ཅིག །ཁོ་ བསྟེན་ ཡུན་ རིང་ ན་ཐར་པ་མི སྲིད་ པས། །འདི་རོ་དང་རྒྱ་མཚོ་
བཞིན་དུ་འགྲོགས་པར་གྱིས། །དི་མེ་མདག་ཐལ་བས་གཡོགས་པ་ལྟ་བུ་ཡི། །
འདིས་ས་ལམ་བགྲོད་པའི་ཡན་ལག་འཇོམས་པར་བྱེད། །འདི་འགོ་བའི་ནད་འདྲ་
རྒྱུས་མེད་ཉིད་དུ་འཇོམས། །ཕྱིའི་དགྲ་བོ་དག་ལ་བྲོས་པས་ཐར་བ་སྲིད། །ངན་
ཁྱི་རྐུན་འདི་ཡིས་ཁོ་བོ་བསྐྱེལ་བྱས་མང་། །སྒོ་ལེགས་པར་སྡོམས་ཤིག་འབྲོམ་
སྟོན་རྒྱལ་བའི་སྲས། །ནང་དག་པར་གྱིས་ཤིག་རང་རིག་ཆོས་ཀྱི་རྒྱལ། །དོན་དེ་
ལྟ་བས་ན་ལས་འབྲས་ཟབ་མོ་འདི། །རྒྱུན་ཕྱི་ཐག་བསྲིངས་ལ་ཡུན་དུ་འཕྲོད་པར་
མཛོད། །རྗེ་ འཇམ་པའི་དབྱངས་ ཀྱི་ སྐུ་ཡི་སྤྲུལ་པ་ཡི། །མི་ རྩྭ་ (མི་ གཙང་ཞེས་
པའངསྣང་）དང་བྱི་བ་དཀར་ནག་དཔེས་མཚོན་པའི། །དུས་ཉིན་མཚན་སྦྲེལ་ནས་
མི་ཚེ་འདི་ལ་སྤྱོད། །རྒྱུ་ཉོན་མོངས་དགའ་དགའ་འདྲ་བས་བསླུ་བྲིད་བྱེད། །ཁར་
མངར་མངར་འདྲ་བའི་དུག་ཆུ་ལྟ་བུ་འཐུང་། །བུ་ཐར་པའི་ཚེ་སྲོག་བདུད་ལ་མ་
བཅོལ་བར། །རྐྱེན་དགེ་བའི་བཤེས་གཉེན་ཉིན་དང་མཚན་དུ་བསྟེན། །གྲོགས་
དམ་པ་དགེ་བའི་འཁར་བ་བཟང་དང་འགྲོགས། །སྒོས་རང་རྒྱུད་འདུལ་བ་འཛིན་
དང་མི་འབྲལ་བར། །ལས་རྒྱུ་འབྲས་སྟོན་པའི་མདོ་སྡེ་ཟབ་མོ་ལྟོས། །ལམ་
མངོན་པར་རྟོགས་པ་རིམ་གྱིས་འབྱུང་ངོ་འབྲོམ། །ཁྱོད་ལྷག་པར་བསླབ་པ་
གསུམ་གྱི་རྒྱ་མཚོ་ལས། །དོན་ཅི་བསམ་འགྲུབ་པའི་ནོར་བུ་རིན་ཆེན་ལོངས། །
ལས་ཉོན་མོངས་སྦྱར་སྦྱར་རླབས་ཀྱིས་ཕྱིར་ལ་གཤོགས། །ཀྱེ་དེ་ལྟར་བྱས་ན་
འབྲོམ་རྗེ་དམ་པར་འགྱུར། །ལས་དེ་དང་ལྡན་ན་འགྲོ་བའི་དཔལ་དུ་འགྱུར། །
དཔེ་སྒྲོན་མེ་ཡོད་ན་འོད་ལྡན་ཇི་བཞིན་དུ། །གཞི་རྒྱུ་ཡོད་པ་ལས་འབྲས་བུ་འབྱུང་
འགྱུར་བས། །དེ་འཆོལ་བར་མ་བྱེད་ཡང་དག་ལམ་ལ་ཞུགས། །དུས་ཉིན་དང་་་་
མཚན་དུ་འཁོར་བའི་ཉེས་དམིགས་སྒོམས། །དེ་ཤེས་ན་འཇིགས་པས་ཡར་ལ་
འབྲོས་སྙིང་འདོད། །དེས་འཁོར་བའི་ཉེས་དམིགས་རྒྱུ་འབྲས་བསྟན་པ་ཡིན། །ད་
དེ་ལ་སོགས་པའི་ཕན་ཡོན་བསྟན་པ་ནི། །ཀྱེ་རྒྱལ་བའི་འབྱུང་གནས་འདི་ལ་
བསམ་པར་གྱིས། །སྟེང་མཐོན་པོའི་དབྱིངས་ནས་མེ་ཤེལ་འོད་ཤར་བས། །གླིང་
མུན་པའི་ཚོགས་རབ་དག་པར་གསལ་གྱུར་ཏེ། །གཟུགས་མིག་ཤེས་རྟེན་འབྲེལ་
དེ་འདྲའི་སྣང་བ་འབྱུང་། །དཔེ་དེ་འདྲ་རང་བཞིན་དག་པའི་དབྱིངས་ཤེད་ནས། །
ལས་རྒྱུ་འབྲས་བདེན་སྟོང་འཁོར་འདས་དུ་མའི་རྒྱུ། །འོད་འཁོར་འདས་ཀུན་
གསལ་སྟོང་ཕྲག་དུ་མ་འཁྲིགས། །དེ་མཐོང་ནས་འཇུག་ལྡོག་བྱེད་པའི་དཔའ་བོ་
རྒྱལ། །ཚིག་ཤེས་ནས་ཉམས་སུ་ལེན་པའི་མཁས་པ་རྒྱལ། །དོན་འཁོར་འདས་
གྲོལ་བའི་རྣལ་འབྱོར་རབ་ཏུ་དགའ། །ཆོས་གཅིག་གི་གནས་ལུགས་གང་ཡིན་དེ་
རྟོགས་པས། །ཆོས་ཀུན་གྱི་གནས་ལུགས་ཤེས་པའི་གོམས་པ་ཅན། །རྗེ་གཅིག་
ཤེས་ཀུན་གྲོལ་སྐྱེས་མཆོག་དམ་པ་དགའ། །ལས་བླང་དོར་ཤེས་པའི་མཛངས་པ་
མཆོག་ཏུ་བདེ། །སྒོམ་ཉེས་པའི་དྲི་མས་མ་གོས་གཙང་མ་བདེ། །དོན་ཅི་བསམས་
འགྲུབ་པའི་སྔོན་བསགས་སྦྱངས་པ་ཅན། །ལས་དགེ་བའི་མཐུ་ཡིན་སྐྱེས་མཆོག་
ཤེས་ལྡན་ཀུན། །སྐུ་མཚན་དང་དཔེ་བྱད་ཀྱིས་སྤྲས་འོད་ཀྱིས་བལྟམས། །གསུང་
ཡན་ལག་དྲུག་ཅུ་དམ་པ་ཆོས་ཀྱི་སྒྲ། །ཐུགས་མཁྱེན་བརྩེའི་དབང་ཕྱུག་ཚོགས་
- 18-
- 19 -



གཉིས་རྫོགས་སངས་རྒྱས། །གནས་རང་གཞན་ཀུན་གྱི་བདེ་འབྲས་འཁྲུངས་པའི་
ཚེ། །སྔར་མྱ་ངན་འདས་པའི་འབྲས་བུ་མཆོག་ཏུ་བཟང་། །དེ་མྱ་ངན་འདས་པའི་
ཕན་ཡོན་ཟུར་ཙམ་ཡིན། །ཆོས་དབང་བཅུ་ཐོབ་པའི་ཆོས་རྒྱལ་རང་དབང་ཅན། །
ལས་རྫུ་འཕྲུལ་སྟོབས་ཡང་དགེ་བའི་ལོ་ཏོག་རྒྱས། །སེམས་ཏིང་འཛིན་རྩེ་གཅིག་
ངང་དུ་ཏིང་འཛིན་རྒྱས། །དེ་ཡང་གཅིག་གི་ནང་དུ་ཏིང་འཛིན་དུ་མ་སྡུད། །དེ་ཡང་
ཐབས་ཤེས་ཟུང་འབྲེལ་རྟག་ཏུ་བདེ་བ་ཉིད། །ཀྱེ་གསོན་དང་འབྲོམ་རྗེ་བླ་མ་རྒྱལ་
བའི་བུ། །དེ་འཁོར་བའི་གནས་ལས་འདས་པའི་ཕན་ཡོན་ཡིན། །བདེ་ཡང་ཞེན་
པར་མ་བྱེད་འཆིང་བའི་གནས་སུ་འགྱུར། །ཀྱེ་དེ་ལྟར་ཟབ་དོན་དུ་མ་གླུར་བླངས་
ཀྱང་། །ཚིག་གྲག་སྟོང་ཉིད་ཡིན་བདེན་པ་ག་ལ་ཡོད། །དོན་ཧྲིལ་ཏེ་དྲིལ་ན་སྣང་
སྟོང་ཆོས་སུ་གདའ། །སྒྲ་གྲགས་སྟོང་ཚིག་ཡིན་འབྲེལ་བ་ཅི་ཡང་མེད། །ལུས་ཆུ་
བུར་འདྲ་ལ་སྙིང་པོ་ཅི་ཡང་མེད། །ཀྱེ་སྒེག་མོས་མེ་ལོང་ནང་དུ་ཕར་བལྟས་པས།།
བཞིན་སོ་ཡི་ཕྲེང་བར་བཅས་པ་ལྷམ་མེར་གདའ། །ཡང་དེ་ལ་གཏུགས་ཏེ་ནན་
གྱིས་ཕར་བལྟས་པས། །ཁོང་རྟེན་འབྲེལ་ཡིན་པས་རང་ཚུགས་ཐུབ་མི་གདའ། །
ཁོང་ཡོད་ཅེས་བྱ་བར་འབྱུང་ཁུངས་བདས་ན་སྟོར། །ཁོང་མེད་ཅེས་བྱ་བར་སྣང་
བ་མངོན་དུ་འགྱུར། །དོན་ཡེ་སྟོང་ཡིན་ཡང་དབུ་མ་ཆེན་པོར་ཤར། །དེ་སྣང་ཡང་
བདེན་ཞེན་ཅི་ཡང་ཡོད་མ་མཆིས། །དེ་རྫུན་ཡང་མཚར་མོ་དེ་ཡིས་བདེ་བ་བསྐྱེད།
ཆོས་རྫུན་ཞེས་ཁྱད་དུ་གསོད་པ་ཤིན་ཏུ་གླེན། །མི་ཁོ་བོས་བལྟས་ན་རྫུན་པས་དུ་
མར་སྣང་། །དེ་བདེན་ན་བུ་མོའི་གཟུགས་དེ་གཉིས་སུ་འགྱུར། །ཡང་འོན་ཏེ་
གཉིས་ཀ་ཅི་ཡང་མེད་པར་འགྱུར། །དེ་རང་ཚུགས་མི་ཐུབ་བདེན་པར་སུ་ཞིག་
རྟོགས། །དེ་འགྱུར་ལྡོག་བྱེད་ན་རྟག་པར་སུ་ཞིག་འཛིན། །དེ་མི་རྟག་ཕྱིར་ན་རང་
ཚུགས་བསྐྱལ་བ་ཡིན། །ཚུགས་མེད་གསོག་དང་གསོབ་དང་གསེ་ཚགས་ཞེས། །
རྗེ་རྒྱལ་བ་རྣམས་ཀྱིས་སྙིང་པོ་མེད་པར་བསྟན། །ལར་འཁོར་བའི་ཆོས་ནི་རང་
རང་བདེན་བདེན་འདྲ། །ཁོང་འཕགས་པ་རྣམས་ཀྱིས་ཅིར་ཡང་ག་ལ་འཛིན། །
དོན་མ་བསམས་བྱིས་པ་རྣམས་ནི་བསླུས་པར་འགྱུར། །ངས་ཤེས་ནས་མ་བཟུང་
ཕར་ལ་ཕུས་བཏབ་པས། །བྱང་རྒྱལ་པོའི་རི་བོ་འགྱེལ་བ་ལྟ་བུར་གདའ། །ལྷོ་
བཙུན་མོ་རི་བོ་ཡལ་བ་ལྟ་བུར་མཐོང༌། །ནུབ་རྟ་མཆོག་རི་བོ་ཕུར་བ་ལྟ་བུར་
གདའ། །ཤར་དམག་དཔོན་རི་བོ་འཇུ་བ་ལྟ་བུར་མཐོང་། །ང་འཁྲུལ་པ་ཡིན་ནམ་
སྒྱུ་མའི་བསླུ་བྲིད་མཁན། །དེ་འོས་མེད་ཀུན་རྫོབ་འདི་ནི་བསླུ་བའི་ཆོས། །ཀྱེ་
གཉིད་དུ་མ་སོང་རྨི་ལམ་འདི་འདྲ་ན། །ཕ་མི་མངོན་དབྱིངས་ནས་ཆོས་རྒྱལ་དྲི་མ་
མེད། །འདི་ཅི་འདྲ་ལགས་ན་འདི་འདྲ་འོང་མི་ཐང་། །འདི་ཡོང་མ་ཐང་བའི་རྣམ་
འཕྲུལ་འདི་འདྲ་ན། །ཁོང་བདེན་པར་འདོད་པ་གལ་ཏེ་བདེན་གྱུར་ན། །འདི་ཅི་
སྟེ་ནམ་མཁའི་ཁམས་སུ་ཤོང་བར་འགྱུར། །ཕ་འདི་འདྲའི་རྣམ་རྟོག་ད་ལྟ་ཉིད་དུ་
ཆོད། །འདིར་མེད་བཞིན་སྣང་བའི་འཁྲུལ་པ་མ་བཏང་ཞིག །ཨ་འོན་ཏེ་ཐམས་
ཅད་སྣང་བ་ཙམ་དུ་ཟད། །ཁོ་འཇིག་རྟེན་ཐམས་ཅད་བདག་ལ་བསྐོར་གྱུར་ཏེ། །
ཆོས་ཐམས་ཅད་བདེན་པ་ཡིན་ཞེས་ཤགས་བཏབ་ཀྱང་། །འབྲོམ་ང་ནི་ལྷག་པར་
ཁོ་ལ་བཞད་བགད་འཆོར། །ཁྱེད་ཅི་ཟེར་རང་ཤར་གཞན་ལ་མ་སྒྲེ་ཅིག །ཐིག་དྲང་
པོ་ཉེས་ཞེས་ཀློག་པོས་མ་གཞོག་ཅིག །དོན་དག་པ་ལོག་པས་སུན་འབྱིན་མ་བྱེད་
ཅིག །ད་དེ་ལྟ་བས་ན་སྣང་སྟོང་བདེན་པ་གཉིས། །དོན་ཧྲིལ་ཏེ་དྲིལ་ལ་འཁོར་བ་
- 21 -
-20 -



༄༅། །སྐྱབས་འགྲོ་ཇི་ལྟར་ནམ་མཁའ་བཞུགས་སོ། །
མ་སྟོངས་པར། །སེམས་རྩེ་གཅིག་བསྒོམ་ཞིང་ཞི་བར་ལྷུང་མ་གྱུར། །ང་རྫོགས་
སངས་རྒྱས་ཀྱང་སེམས་དཔའི་ཆ་ལུགས་བཟུང་། །ཁོང་ཕ་མར་གྱུར་པའི་འདོད་
པ་ཚིམ་བྱེད་ཅིང་། །ཁོང་གང་ལ་གང་དགོས་དེ་ལ་དེར་སྟོན་པའི། །ལུས་གཟུགས་
སྐུ་གཉིས་ཀྱིས་འགྲོ་དོན་བྱེད་པར་ཤོག །ཆོས་ཟབ་མོ་སྙིང་གི་ཐིག་ལེ་རིན་ཆེན་
འདི། །ཐུགས་དཔལ་གྱི་བེའུ་དུ་མའི་ཡང་ཕུགས་སུ། །གནས་བཀོད་པ་དུ་མས་
མཛེས་པར་རབ་བརྒྱན་ནས། །རྗེ་བླ་མ་རྒྱལ་བ་རྒྱལ་ཡུམ་སྲས་བཅས་དང་། །
རྒྱུད་འབྲལ་བ་མེད་པར་རྟག་ཏུ་བརྩེ་བར་ཤོག །ཡང་དེ་ནས་བཟུང་སྟེ་འཇིག་རྟེན་
ཐམས་ཅད་དུ། །ང་ཉོན་མོངས་ཟད་ཀྱང་ཉོན་མོངས་ལྟར་སྟོན་ཅིང་། །དོན་ཟབ་
རྒྱས་རྣལ་འབྱོར་སྦས་པའི་བརྟུལ་ཞུགས་ཅན། །རྒྱུད་སྐལ་ལྡན་མཐོང་ཚེ་དེ་ལ་
སྟོན་པར་ཤོག །སྔར་འདས་དང་ད་ལྟར་མ་འོངས་ཕྱོགས་བཅུ་ཡི། །གནས་འཇིག་
རྟེན་དག་ན་རྒྱལ་བ་སྲས་བཅས་རྣམས། །ཐུགས་རྩེ་གཅིག་མཐུན་པར་རབ་ཏུ་
སྨོན་པ་རྣམས། །འབྲོམ་བདག་གི་རྒྱུད་ལ་ངེས་པར་འགྲུབ་པར་ཤོག །དེ་ཁོ་ན་
བཞིན་དུ་ངེས་པར་འགྲུབ་པར་ཤོག །
རང་གི་རྒྱུད་ལ་བསྐུལ་མ་འདེབས་པར་བྱེད་པ་དད་པའི་ལྗོན་ཤིང་ཞེས་བྱ་བ་སྦྱོར་བའི་ཐིག་
ལེའོ།། །།
ཡང་ཡོངས་ཀྱི་དགེ་བའི་བཤེས་གཉེན་དེ་དཀོན་མཆོག་གི་སྤྱན་སྔར་ཐུན་མོང་བའི་
མཆོད་པ་རེ་བཤམས་ནས་འདི་སྐད་དུ་གསུང་བར་གདའ་སྟེ། ཨེ་མ་དེ་འདྲ་བའི་སྣང་ཚུལ་
ངན་པ་ལས་སྐྱོབ་ཅིང་། སེམས་ཅན་རང་རང་གི་སྐལ་བ་དང་འཚམ་པར་མཐོ་རིས་དང་ཐར་
པའི་ གྲོང་དུ་འཁྲིད་པར་མཛད་པ་མཁྱེན་པའི་ཡེ་ཤེས། བརྩེ་བའི་ཐུགས་རྗེ། མཛད་པའི་
ཕྲིན་ལས་དང་ལྡན་པ། བླ་མ་ལྷ་ཇོ་བོ་དཀོན་མཆོག་གསུམ་ཞེས་བགྱི་བ། ཐོས་པས་བདེ།
བསྟེན་པས་འཚེང༌། སྐྱབས་ན་བསླུ་མི་སྲིད་པ། གནོད་པ་བསྐྱལ་ཡང་ཁྲོ་བ་མི་མངའ་བར་
ལྷག་པར་ཐུགས་རྗེ་ཆེན་པོའི་སྤྲུལ་པ་ལགས་པས། དེ་ལ་སྐྱབས་གནས་དང་ཇོ་བོ་མ་ཞུས་
ནཱ། བདག་འདྲ་བའི་སེམས་ཅན་ལེ་ལོ་ཅན་སྙོམ་ལས་ཀྱིས་དུས་འདས་པས་ཐར་པའི་བཙན་
ས་ཟིན་པར་མི་ནུས་ན། གཞན་དྲང་བ་ལྟ་ཅི་སྨོས། ད་བསླུ་བ་མེད་པ་འདི་ལ་སྐྱབས་ལ།
ཁམས་གསུམ་གྱི་མགོན་པོ་བྱའོ་ཞེས་སྙིང་ཐག་པར་དམ་བཅས་ནས་སྐྱབས་འགྲོ་མཛད་པ་
འདི་ལྟ་སྟེ།
ཇི་ལྟར་ནམ་མཁའ་མཉམ་པར་འགྲོ་བ་དུ་མ་ཉམ་ཐག་པ། །སྐྱབས་མེད་
པཤེས་བྲལ་རང་གིས་རང་ཉིད་བསླུས་པ་དེ་དག་རྣམས། །སྐྱབས་ཀྱི་དམ་པ་བླ་མ་
རིན་པོ་ཆེ་ལ་སྐྱབས་ སུ་ མཆིའོ། །སྐྱབས་ཀྱི་དམ་པ་སངས་རྒྱས་རིན་པོ་ཆེ་ལ་
སྐྱབས་སུ་མཆིའོ། །སྐྱབས་ཀྱི་དམ་པ་དམ་ཆོས་རིན་པོ་ཆེ་ལ་སྐྱབས་སུ་མཆིའོ། །
སྐྱབས་ཀྱི་དམ་པ་དགེ་འདུན་རིན་པོ་ཆེ་ལ་སྐྱབས་སུ་མཆིའོ། །སྐྱབས་ཀྱི་དམ་པ་
22 -
- 23 -



དཀོན་མཆོག་རིན་པོ་ཆེ་ལ་སྐྱབས་སུ་མཆིའོ། །སྐྱབས་ཀྱི་དམ་པ་ཇོ་བོ་རིན་པོ་ཆེ་
ལ་སྐྱབས་སུ་མཆི། །སྐྱབས་ཀྱི་དམ་པ་སྟོན་པ་རིན་པོ་ཆེ་ལ་སྐྱབས་སུ་མཆི། །
སྐྱབས་ཀྱི་དམ་པ་སྐུ་མཆེད་རིན་པོ་ཆེ་ལ་སྐྱབས་སུ་མཆི། །སྐྱབས་ཀྱི་དམ་པ་
བཀའ་གདམས་རིན་པོ་ཆེ་ལ་སྐྱབས་སུ་མཆི། །ཉོན་མོངས་བདག་གི་ལུས་ངག་་་་
ཡིད་གསུམ་བྱིན་གྱིས་བརླབ་ཏུ་གསོལ། །ཁྱེད་ནི་ལུས་ཅན་ཀུན་གྱི་མགོན་སྐྱབས་
བདེ་འབྲས་བསྐྲུན་པའི་མཆོག །བདག་འདྲའི་སེམས་ཅན་མ་རིག་དབང་གིས་
འཁོར་བའི་འདམ་འདིར་བྱིང་། །བདེ་བ་འདོད་ཀྱང་ཐབས་མེད་ཤེས་རབ་བྲལ་་་་
བས་ཐོག་མེད་དུ། །སྡུག་བསྔལ་ཁུར་ཆེན་འབའ་ཞིག་བཟོད་གླགས་མེད་པ་ཐོག་
ཏུ་བབ། །ད་ནི་སྡུག་ཏུ་མ་གཞུག་འཁོར་བ་འདི་ལས་བསྐྱབ་ཏུ་གསོལ། །ཁྱོད་
པར་ངན་སོང་གསུམ་གྱི་སྡུག་བསྔལ་མྱོང་དུ་མ་གཞུག་ཅིག །བླ་མ་ཇོ་བོ་བླ་མ་ཇོ་
བོ་དཀོན་མཆོག་རྣམས། །སྐྱིད་རུང་སྡུག་རུང་ཁྱེད་རང་མིན་པ་རེ་ས་མི་གདའ་་་་
བས། །མཁྱེན་པའི་ཡེ་ཤེས་ཆེན་པོས་ཚེ་རབས་ཀུན་ཏུ་གཟིགས་སུ་གསོལ། །
བརྩེ་བའི་ཐུགས་རྗེ་ཆེན་པོས་ཚེ་རབས་ཀུན་ཏུ་གཟིགས་སུ་གསོལ། །མཛད་པའི་
འཕྲིན་ལས་ཆེན་པོས་ཚེ་རབས་ཀུན་ཏུ་བསྐྱབ་ཏུ་གསོལ། །ཁྱེད་ཀྱིས་དེ་ལྟར་མ་
མཛད་ན་ནི་ལས་ངན་བདག་འདྲ་བའི། །སེམས་ཅན་དམུ་རྒོད་བྱར་མ་རུང་བའི་
མགོན་སྐྱབས་སུ་ལ་རེ། །ལྷ་དང་ཀླུ་དང་གནོད་སྦྱིན་དྲི་ཟ་ལྷ་མིན་བདུད་སྡེའམ། །
དབང་ཕྱུག་ཁྱབ་འཇུག་མུ་སྟེགས་ཚོགས་རྣམས་གཏན་གྱི་སྐྱབས་གནས་སམ། །
ཨེ་མ་དེས་ནི་ཕྱི་མ་ཕར་ཞོག་ཚེ་འདིའང་བསླུ་བར་བྱེད། །ཚེ་སྲོག་ཕྲོགས་ནས་ངན་
སོང་མུ་མཐའ་མེད་པར་བསྒྱུར་ཏ་རེ། །དམྱལ་བ་བཙོ་བསྲེག་ལ་སོགས་སྡུག་
བསྔལ་བཟོད་གླགས་མེད་ཅེས་གྲགས། །ཡི་དྭགས་བཀྲེས་སྐོམ་ལ་སོགས་སྡུག་
བསྔལ་བཟོད་གླགས་མེད་ཅེས་ཐོས། །བྱོལ་སོང་གསོད་བཀོལ་ལ་སོགས་སྡུག་
བསྔལ་བཟོད་གླགས་མེད་པའང་མཐོང་། །དེང་སང་ཚ་གྲང་བཀྲེས་སྐོམ་བརྡེག་
འཚོག་ཅུང་ཟད་མི་བཟོད་ན། །ཚེ་འདི་ལོང་མེད་ཤི་ནས་དེ་རུ་སྐྱེས་ན་ཇི་ལྟར་བྱ།།
ལ་འུར་ཐུགས་རྗེའི་ཕ་ཚན་དཔུང་དུ་བསྐྱེད་ལ་ར་མདའ་མཛོད། །ད་ནི་མྱ་ངམ་་་་་
ཐང་ལ་ཚད་པས་གདུངས་བའི་མེ་ཏོག་འདྲ། །སྔོན་བསགས་རླན་གྱིས་མ་བསྐམས
གསོན་ཅིང་སོལ་ལེ་གདའ་ན་ཡང་། །ཉོན་མོངས་ཚད་པས་གདུངས་ནས་འཆི་
བདག་གླང་པོས་མི་བརྫིའམ། །ལ་གོར་བྱིན་རླབས་ཆར་རྒྱུན་ཡུན་དུ་བསྲིངས་ལ་
སྨིན་པར་མཛོད། །ཚེ་འདི་མི་རྟག་རི་གཟར་ལོགས་ཀྱི་རྦབ་དང་འདྲ་སྟེ་མགྱོགས།།
བཟུང་བས་མི་ཟིན་འབད་མེད་ངང་གིས་ཐུར་ལ་རྒྱུག་ཅིང་འགྲོ། །ཟ་མ་ཞག་དང་
ཟླ་བ་ལོར་གྱུར་ཚེ་ལའང་བསྡད་གླགས་མེད། །ཨེ་མ་བདག་གི་མགོན་སྐྱབས་
མཛོད་ཅིག་བླ་མ་དཀོན་མཆོག་གསུམ། །ཁྱེའུ་གཟུགས་མཛེས་བུ་མོ་བལྟ་ན་སྡུག་
པ་གཞོན་ནུའི་ཚོགས། །བརྩེ་བའི་ཕ་མ་ཉེ་འབྲེལ་འཁོར་གཡོག་ཀུན་གྱིས་གཡོས་
མངགས་པའི། །བཟའ་བཏུང་ལོངས་ སྤྱོད་ དཔལ་འབྱོར་སྙན་ གྲགས་ བདེ་ སྐྱིད་
ཀུན་གསེབ་ནས། །གཡུ་ཕུར་ལ་སོགས་མཛེས་པའི་རྒྱན་དང་ཆ་ལུགས་ཀུན་བོར་
ཏེ། །རང་ཉིད་གཅིག་པུར་སྨྲེ་སྔགས་འདོན་ཅིང་གཅེར་བུར་འཆི་བའི་ཚེ། །ཉེ་
འབྲེལ་ཀུན་གྱིས་མཐའ་བསྐོར་དུ་ཞིང་བྲང་བརྡུང་ཆོ་ངེས་བཏབ། །སྐྲ་འབལ་ས་
འགམ་མིང་ནས་བརྗོད་ཅིང་དེ་ལ་འཆང་གྱུར་ཀྱང་། །ཅི་ཕན་བཟློག་པར་མི་ནུས་
སླར་ཡང་དེ་ལ་གནོད་པར་ཟད། །ཀྱེ་ཧུད་གཞོན་ནུ་མེ་ཏོག་འདྲ་བ་དུས་ཀྱི་སད་
- 25 -
- 24 -



ཀྱིས་བཅོམ། །ཉེ་འབྲེལ་ལྷ་ཡི་བདེ་བ་འདྲ་བའང་སྡུག་བསྔལ་རི་བོས་མནན། །
ཁྲེལ་མེད་འདི་ཡིས་དེ་དག་ཀུན་ཀྱང་མི་གསོད་སུ་ཡང་མེད། །འགྲོ་བ་ཐམས་ཅད་
དབང་མེད་ཉིད་དུ་འདི་ཡིས་གསོད་བྱེད་ན། །ཨེ་མ་ང་ཉིད་གཅིག་པུར་ཁོ་ཡིས་
ལྷག་པར་འཇོག་འགྱུར་རམ། །གང་ན་ནམ་ཞིག་ངེས་པར་འཆི་བའི་དུས་གྱུར་ཚེ།།
བླ་མ་ཡི་དམ་རྒྱལ་བ་རྒྱལ་ཡུམ་སྲས་དང་བཅས་པ་རྣམས། །ཉམ་ཐག་བདག་གི་
སྙིང་གི་དཀྱིལ་དུ་བཞུགས་ལ་སྨིན་པར་མཛོད། །ཕུང་ལྔ་ཉོན་མོངས་རྒྱལ་དང་ཡེ་
ཤེས་མཆོག་ཏུ་བྱིན་གྱིས་རློབས། །སྔོན་ཆད་གཟུགས་དང་ཚོར་བ་འདུ་ཤེས་འདུ་
བྱེད་རྣམ་ཤེས་རྣམས། །འདོད་ཆགས་ཞེ་སྡང་གཏི་མུག་ང་རྒྱལ་ ཕྲག་དོག་དབང་
སོང་བས། །ཀུན་གཞིའི་རྒྱ་མཚོར་ལས་ངན་ཆུ་བོའི་རྒྱུན་བཞིན་འབབ་ཅིང་་་་
བསགས། །སྐྱེ་རྒ་ན་འཆིའི་རྦ་ཀློང་ཆེན་པོ་འཁྲུག་ཅིང་རབ་ཏུ་གཡོས། །དེ་ཚེ་
འཁོར་བའི་འཁོར་ལོར་འཁྱམས་ཤིང་སྐྱབས་མེད་བཤེས་དང་བྲལ། །ད་ནི་
བཤེས་དང་མགོན་སྐྱབས་ཐམས་ཅད་ཁྱེད་རང་ཤེས་སོ་རྗེ། །ཀྭ་ཡེ་ཁྱེད་ཀྱིས་དེ་
ལྟར་མ་མཛད་ན་ནི་བདག་འདྲ་བའི། །སེམས་ཅན་དམུ་རྒོད་མ་རུངས་གདུལ་
དཀའ་ཤིན་ཏུ་སྐྱིད་ལུག་པས། །དེང་སང་མཐོ་རིས་ཡན་ལག་བདུན་ལྡན་ཐོབ་
པར་མི་འགྱུར་ཞིང་། །དམ་ཆོས་སྐལ་བ་བཟང་པོ་ཐོབ་པ་ཤིན་ཏུ་རྙེད་དཀའ་ན། །
ལོང་བ་ཐང་འཁྱམས་བདག་གི་མགོན་སྐྱབས་མཛད་པར་ཐེ་ཚོམ་མེད། །ད་དུང་
མཁྱེན་པས་གཟིགས་ལ་ཐུགས་རྗེས་རབ་ཏུ་བཟུང་དུ་གསོལ། །ཨེ་མ་གཞོན་ནུ་
ལང་ཚོ་རྒྱས་པ་དུས་ཀྱི་བ་མོས་བཅོམ། །ལང་ཚོ་དར་ལ་བབ་པའང་རླུང་དམར་
གསེབ་ཀྱི་མར་མེ་འདྲ། །རྒས་པ་ཆུ་ཤིང་སྙིང་པོ་ལྟ་བུར་རང་གི་བཙན་ས་སྟོར། །
• 26 -
ཀྱེ་མ་བདག་ལ་བསྡད་པའི་གླགས་མེད་གཏན་གྱི་བཙན་ས་ཞུ། །དབང་གིས་མི་
ཐུབ་ནོར་གྱིས་མི་ལྷུས་བྲོས་པས་མི་ཐར་ན། །གྲུང་མཛངས་བཙན་ཕྱུག་མགྱོགས་
པ་སུ་ཞིག་ཐར་ཏེ་མི་འཆི་སྲིད། །འོན་ཏེ་ངན་པ་བྲེལ་ཕོངས་སུ་ཞིག་དགོས་པ་
མེད་ཅེས་འཇོག །ཁྲ་དང་སྤྱང་ཁྱི་ལ་སོགས་གཅན་གཟན་སྲིན་པོའི་ཚོགས་རྣམས་
དང༌། །ལས་ངན་བཤན་པ་དག་ཀྱང་དབང་མེད་ཕམ་པོར་འཆི་ རེས་འབབ། །
དབུགས་ལེན་གཤེད་མའི་འདྲེ་བཀྲེན་དག་ཀྱང་ནམ་ཞིག་ངེས་པར་འཆི། །བཤེས་
གཉེན་དམ་པ་དག་ ཀྱང་ གཞན་ངོར་མྱ་ངན་འདའ་ཚུལ་སྟོན། །ཨེ་མ་ཆུ་བུར་
བདག་ལ་བསྡད་པའི་གླགས་མེད་མགོན་སྐྱབས་མཛོད། །སྐྱབས་སུ་མཆིའགོ་དྲིན་
ཅན་བླ་མ་ཇོ་བོ་དཀོན་མཆོག་གསུམ། །གསོལ་བ་འདེབས་སོ་དྲིན་ཆེན་བླ་མ་ཇོ་
བོ་དཀོན་མཆོག་གསུམ། །བྱིན་གྱིས་རློབས་ཤིག་དྲིན་ཅན་བླ་མ་ཇོ་བོ་དཀོན་
མཆོག་གསུམ། །མཁྱེན་པས་གཟིགས་ཤིག་དྲིན་ཅན་བླ་མ་ཇོ་བོ་དཀོན་མཆོག་
གསུམ། །ལམ་སྣ་དྲོངས་ཤིག་དྲིན་ཅན་བླ་མ་ཇོ་བོ་དཀོན་མཆོག་གསུམ། །སྒོ་
གསུམ་གུས་པའི་སྟོབས་ཀྱིས་ཁྱེད་ཞབས་རྩིབས་སྟོང་ལ་བཏུད་དེ། །ཕྱག་འཚལ་
མཆོད་དོ་སྐྱབས་སུ་མཆིའོ་བྱིན་གྱིས་བརླབ་ཏུ་གསོལ། །ད་ནི་རྐྱེན་དང་སྐལ་བར་
བཟང་ངོ་ཕན་བདེའི་འབྱུང་གནས་ལ། །ད་ནི་ཐམས་ཅད་བོར་ནས་འཆི་ཡང་མི་
འགྱོད་སྤྲོ་དགར་བཅས། །ཁྱེད་དང་ལྷན་ཅིག་ཕ་དང་མར་གྱུར་འགྲོ་བ་མ་ལུས་
པའི། །དོན་དུ་འཇིག་རྟེན་འདི་ནས་ འཇིག་རྟེན་ཕ་རོལ་འགྲོ་བར་བགྱི། །དོན་
མེད་མི་གཙང་ལུས་འདི་དུམ་བུ་སྟོང་དུ་ཞིག་ཀྱང་སླ། །ཕ་མའི་དོན་ལས་ཉམས་ན་
དལ་འབྱོར་ཐོབ་པའི་དགོས་པ་སྟོར། །ད་ནི་འདི་ནས་བཟུང་ནས་འཆི་འཕོ་སྐྱེ་བ་
- 27-



ཐམས་ཅད་དུ། །སེམས་ཅན་མ་བསྒྲལ་བ་རྣམས་བདག་གིས་ཡོངས་སུ་བསྒྲལ་
བར་བགྱི། །སེམས་ ཅན་ མ་ གྲོལ་བ་རྣམས་བདག་ གིས་ཡོངས་སུ་དསྒྲོལ་བར་
བགྱི། །དབུགས་མ་དབྱུང་བ་གང་དག་བདག་གིས་དབུགས་ཀྱང་བྱུང་བར་བགྱི། །
མྱ་ངན་མ་འདས་པ་རྣམས་མྱང་འདས་མཆོག་ལ་དགོད་པར་བགྱི། །མགོན་མེད་
རྣམས་ཀྱི་མགོན་གྱུར་སྐྱབས་མེད་རྣམས་ཀྱི་སྐྱབས་གྱུར་ཅིག །དཔུང་མེད་རྣམས་
ཀྱི་དཔུང་གྱུར་གླིང་མེད་རྣམས་ཀྱི་གླིང་གྱུར་ཅིག །ས་བཅུ་ཚོགས་དང་སྦྱོར་དང་
མཐོང་དང་བསྒོམ་པའི་ལམ་དག་ལ། །ཐོགས་པ་མེད་པར་འཇུག་ཅིང་སྤང་བྱ་
སྒྲིབ་པ་དག་པར་ཤོག །འདྲེན་མེད་འདྲེན་གྱུར་འགྲོ་མགོན་ཆོས་ ཀྱི་རྒྱལ་པོར་
བདག་གྱུར་ཅིག །དེ་ལྟར་འགྲོ་མགོན་ཆོས་ཀྱི་རྒྱལ་པོ་མ་ཐོབ་བར་དུ་ཡང་། །འདི་
ནས་བཟུང་སྟེ་ཚེ་རབས་དག་ནས་ཚེ་རབས་ཐམས་ཅད་དུ། །བདག་ནི་འཕགས་
པ་དཀོན་མཆོག་གསུམ་དང་ནམ་ཡང་མི་འབྲལ་བར། །དམ་པའི་ཆོས་རྣམས་
བདག་གི་རྒྱུད་ལ་རྒྱས་ཤིང་འཛིན་པར་ཤོག །འཁོར་བའི་རྒྱ་མཚོ་གཏིང་མཐའ་
ཟབ་པར་ནམ་ཡང་མི་སྐྱེ་ཞིང་། །ངན་སོང་མུ་མཐའ་མེད་པར་ནམ་ཡང་སྐྱེ་བར་མ་
གྱུར་ཅིག །མི་ཁོམ་བརྒྱད་པོ་དག་ཏུ་ནམ་ཡང་སྐྱེ་བར་མི་འགྱུར་ཞིང་། །མཐོ་རིས་
རྣམ་དག་ཞིང་དུ་དལ་འབྱོར་ཁྲིམས་ཀྱིས་བརྒྱན་པར་ཤོག །རིགས་དང་རུས་དང་
ཆོ་འབྲང་འཁོར་སོགས་ཕུན་སུམ་ཚོགས་པ་ཡི། །མི་དབང་སྐྱེས་མཆོག་ཆོས་ཀྱི་
རྒྱལ་པོ་དམ་པར་བདག་གྱུར་ཅིག །གཟུགས་བཟང་བཞིན་མཛེས་ཡིད་འོང་ལྟ་
བས་མི་ངོམ་མཚན་དཔེས་སྤྲས། །ཡན་ལག་དྲུག་ཅུའི་དབྱངས་ལྡན་སྙན་པའི་
གྲགས་པས་ཕྱོགས་བཅུར་ཁྱབ། །བྱམས་དང་སྙིང་རྗེ་དགའ་བ་བཏང་སྙོམས་ལ་
- 28 -
སོགས་ཐབས་མཁས་ཤིང་། །ཤེས་བྱ་མ་ལུས་ཀུན་མཁྱེན་ཐབས་ཤེས་མཁྱེན་
བརྩེས་ཕྱུག་པར་ཤོག །ནམ་གྱི་ཚེ་ཡང་མངལ་གྱི་དྲི་མས་མ་གོས་སྐྱོན་སྤངས་
ཤིང༌། །འཇིག་རྟེན་ལྷ་དང་བཅས་པས་བདག་ནི་བཀུར་ཞིང་མཆོད་པར་ཤོག །
གཟུངས་དང་ཏིང་འཛིན་ཀུན་ཐོབ་ཆོས་ཀྱི་གནས་ལུགས་རྟོགས་པ་དང་། །དབང་
བཅུ་ སྟོབས་བཅུ་ལ་སོགས་ སངས་རྒྱས་ཆོས་སུ་སྨིན་པར་ཤོག །འདས་དང་མ་
འོངས་ད་ལྟར་ཕྱོགས་བཅུའི་རྒྱལ་བ་སྲས་བཅས་ཀྱིས། །བསྔོས་ཤིང་བཟང་པོ་
སྤྱོད་པའི་སྨོན་ལམ་མཆོག་ཏུ་བསྔགས་པ་རྣམས། །ཆོས་ཀྱི་དབྱིངས་དང་དཀོན་
མཆོག་གསུམ་གྱི་བདེན་པ་ལ་བརྟེན་ནས། །ཅི་བསམ་བདག་གི་རྒྱུད་ལ་ཐོགས་པ་
མེད་པར་འགྲུབ་པར་ཤོག །ད་ནི་བཀྲ་ཤིས་ཀུན་གྱི་བཀྲ་ཤིས་ཐམས་ཅད་བདག་
ལ་ཤོག །དགོས་འདོད་འབྱུང་བ་ནོར་བུ་རིན་པོ་ཆེ་ཡི་བཀྲ་ཤིས་ཤོག །དཔལ་
འབྱོར་རྒྱས་པ་རྒྱལ་སྲིད་རིན་ཆེན་སྣ་བདུན་བཀྲ་ཤིས་ཤོག །གཞན་དོན་ལྷུན་
གྱིས་གྲུབ་པ་དཀོན་མཆོག་གསུམ་གྱི་བཀྲ་ཤིས་ཤོག །སྒོ་གསུམ་དགེ་བ་འཕགས་
པའི་དགེ་འདུན་རྣམས་ཀྱི་བཀྲ་ཤིས་ཤོག །ཐོག་མཐའ་བར་དུ་དགེ་བ་དམ་ཆོས་
རྣམས་ཀྱི་བཀྲ་ཤིས་ཤོག །སྐུ་གསུམ་མངོན་དུ་གྱུར་པ་སངས་རྒྱས་རྣམས་ཀྱི་བཀྲ་
ཤིས་ཤོག །སྡོམ་ཁྲིམས་རྣམ་དག་ཉན་རང་ཆེན་པོ་རྣམས་ཀྱི་བཀྲ་ཤིས་ཤོག །
བདག་གཞན་མཉམ་བརྗེ་བྱང་ཆུབ་སེམས་དཔའ་རྣམས་ཀྱི་བཀྲ་ཤིས་ཤོག །
ཐབས་ཤེས་བསྐྱེད་རྫོགས་ཟུང་འཇུག་རིག་འཛིན་རྣམས་ཀྱི་བཀྲ་ཤིས་ཤོག །མཐུ་
སྟོབས་ ཕ་ མཐའ་ ཡས་ པ་ བཀའ་ སྡོད་རྣམས་ ཀྱི་བཀྲ་ཤིས་ཤོག །ཐམས་ཅད་
ཡོངས་སུ་རྫོགས་པ་ རྫོགས་སངས་རྒྱས་ཀྱི་བཀྲ་ཤིས་ཤོག །མི་ཚེ་འདིར་ཡང་
- 29 -



འདུན་མ་ཅི་བསམ་འགྲུབ་པའི་བཀྲ་ཤིས་ཤོག །རྟག་ཏུ་བསྡུ་བ་རྣམ་བཞིས་འགྲོ་
དོན་བྱེད་པའི་བཀྲ་ཤིས་ཤོག། །།
༄༅། །ཉམས་ལེན་སྙིང་གི་ཐིག་ལེའི་གསལ་བྱེད་ཟུང་འཇུག་
ཉི་ཟླའི་ཐིག་ལེ་ཞེས་བྱ་བ་བཞུགས་སོ། །
བླ་མ་དམ་པ་རྣམས་ལ་ཕྱག་འཚལ་ལོ། །རྒྱལ་དང་དེ་ཡི་འབྱུང་གནས་ཤེས་
རབ་ཟུང་། །རྒྱལ་མཚན་གསུམ་དང་བྱང་ཆུབ་ནམ་མཁའི་མཚན། །ཚད་མེད་བཞི་
ཡི་བློ་གྲོས་མཆོག་མངའ་བའི། །མཉམ་མེད་བླ་མ་རྣམས་ལ་ཕྱག་འཚལ་ལོ། །
འདིར་ལྷ་ཆོས་བདུན་དང་ལྡན་པའི་ཆོས་ལུགས་བཀའ་གདམས་རིན་པོ་ཆེ་འདི་
ཉིད་ཉམས་སུ་ལེན་པ་ལ་དོན་གསུམ་སྟེ། སྔོན་འབྱུང་གི་གླེང་གཞི་དང་བཅས་
ནས་སྤང་བྱ་འཁོར་བའི་ཉེས་དམིགས་བཤད། གནས་ལུགས་ངེས་དོན་དང་སྦྱར་
ནས་བླང་བྱ་མྱ་ངན་ལས་འདས་པའི་ཕན་ཡོན་བཤད། ཆོ་གའི་རིམ་པ་དང་སྦྱར་
ནས་དེར་བགྲོད་པའི་ལམ་ཉམས་སུ་ལེན་ཚུལ་བཤད་པའོ། །དང་པོ་ནི། སྔོན་
རྒྱལ་བ་ཡབ་སྲས་གཉིས་ཡེར་པའི་ཕོ་བྲང་ན་བཞུགས་པའི་ཚེ། འཇམ་པའི་
དབྱངས་ཀྱི་སྤྲུལ་པ་གསང་ཕུ་བ་ལ་སོགས་པའི་གང་ཟག་ཁྱད་པར་ཅན་དུ་མ་དང་།
གཞན་ཡང་ཐར་པ་དོན་དུ་གཉེར་བའི་སྐྱེ་བོ་མང་པོ་ཆོས་ཉན་པའི་ཕྱིར་ཞབས་དྲུང་
དུ་ལྷགས། ནམ་མཁའི་དབྱིངས་ལ་ཡང་གླེགས་བམ་ནས་བྱུང་བ་དང་མཐུན་པར།
བླ་མ་དང་རྒྱལ་བ་སྲས་བཅས་ཀྱིས་གང་། གནས་གཙང་གི་ལྷ་དུ་མ་ཡང་གངས་
-30 -
-31 -



རིའི་ཁྲོད་དུ་བསྟན་པ་དར་རོ་ཞེས་དབྱངས་སྙན་པོ་འཚེར་ཞིང་མཆོད་རྫས་དུ་
མའང་འཐོར་སྐད། དེའི་དུས་སུ་སྐྱེ་བོའི་ཚོགས་དེ་དག མགོན་པོ་སྤྱན་རས་་་་
གཟིགས་ཞེས་རྐང་པ་ས་ལ་མི་རེག་པ་ལྟར་འཁྲུབ་ཅིང་གསོལ་བ་འདེབས་པ་ནི།
ཇོ་བོའི་ཞལ་ནས་ཞིང་འདི་མགོན་པོ་སྤྱན་རས་གཟིགས་ཉིད་ཀྱི་ཞིང་ཁམས་
ལགས་པས། འབྲོམ་ལ་གསོལ་བ་འདེབས་ཤིང་གདའོ་དགོངས་པར་ཞུ་གསུངས་
པས། འབྲོམ་གྱི་ཞལ་ནས། བླ་མ་དང་བློ་ལྡན་རྣམས་དཔང་པོར་བཞག་ལ། དེ་
རིང་སྙིང་ཐིག་ལེར་ཞུ་ནས་འགྲོ་བའི་གདམས་པ་ཞིག་བཤད་ཀྱིས་གསུངས་ནས།
འཆི་བ་མི་རྟག་པ་ནས་བརྩམས་ཏེ་རིགས་དྲུག་གི་སྡུག་བསྔལ་དང་དེའི་རྒྱུ་ལ་
སོགས་པ་ལས་རྒྱུ་འབྲས་ཞིབ་པར་གླེགས་བམ་བཞིན་གསུངས་པས། གསང་ཕུ་
བ་ལ་སོགས་པ་གཞན་གྱི་གནོད་པ་དང་སྡུག་བསྔལ་ལ་ཇི་མི་སྙམ་པའི་དམ་པ་
རྣམས་ཀྱང་ཤིན་ཏུ་འཇིགས་ནས། མིག་གདོང་མཆི་མས་གང་བར་སྨྲ་སྔགས་
འདོན་ཞིང་། འབྲོམ་ལ་དད་པའི་ཤུགས་ཆེན་པོས་ཞབས་ལ་གཏུགས་ནས།
བདག་གཞན་རྣམས་དེ་འདྲ་བའི་སྡུག་བསྔལ་ལས་བསྐྱབ་ཏུ་གསོལ། ཞེས་གསོལ་
བ་དྲག་པོ་འདེབས། སྐྱེ་བོ་རྣམས་ཀྱང་ཨེ་མའོ། །དམ་པ་རྣམས་ཀྱང་དེ་སྐད་སྨྲ་ན།
བདག་ཅག་རྣམས་ཅི་ཙུག་བྱེད། ཕ་བྱིན་གྱིས་རློབས་ཤིག་ཐུགས་རྗེ་ཅན། །སྙིང་
ནས་ཟུངས་ཤིག་ཐུགས་རྗེ་ཅན། །ཞེས་བཟོད་གླགས་མེད་པའི་མྱ་ངན་གྱིས།
འབྲོམ་ལ་རྒན་གཞོན་མེད་པས་གསོལ་བ་འདེབས། ཁྱད་པར་དུ་ཀ་བ་ཤཱཀྱ་
དབང་ཕྱུག་ཅེས་བྱ་བ་གངས་རིའི་ཁྲོད་འདིར་ཚངས་པར་སྤྱད་ནས་ལོ་དྲུག་ཅུ་ཙམ་
བཞེས་པ། ཡོངས་སུ་དགུང་ལོ་བརྒྱད་ཅུ་གྱ་གཉིས་པ་ཞལ་རས་དཀར་འབེར་རེ་
- 32 -
བ། དགྲ་བཅོམ་པ་དུས་ལྡན་གྱི་སྐུའི་སྤྲུལ་པ་ཞིག་བཞུགས་པ་དེ་ཡང་འབྲོམ་ལ་
མི་ཕྱེད་པའི་དད་པ་འཁྲུངས་ནས། ཁྱེད་ལྟ་བུའི་ས་བཅུའི་མགོན་པོ་ཡང་མ་དག་
པ་གངས་རིའི་ཁྲོད། བྱང་ཕྱོགས་འབྲོམ་གྱི་མི་རྒྱུད་ལྷ་ཆོས་ཚངས་སྤྱོད་ཀྱི་དགེ་
བསྙེན་ལས་ཁས་མི་ལེན་ཨང་། ཨ་ཙ་མ། ཁོ་བོ་ཁ་དང་ན་སོ་འདིར་སོང་། འཆི་
བས་ཉེན། ཁྱེད་ལྟ་བུའི་མགོན་པོ་ཡོད་བཞིན་དུ། རང་རང་གི་གདམས་པ་ཕྱོགས་
རེ་བ་ལ་ཞེན་ནས། འདི་ལྟར་གདམས་ངག་རྒྱ་མཚོའི་གསལ་བ་ཕབ་ཕབ་ཏུ་
མཐོང་ཐོས་གང་ཡང་མེད་པའི་འོན་ལོང་། ད་ཇི་ལྟར་བྱ། ཁོ་བོའི་ལུས་ངན་བྱིན་
གྱིས་རློབས། རྒྱུད་ངན་ཐུལ། རྒྱ་ཆེ་ལ་འདུས་པའི་གདམས་ངག་སྙིང་ལ་གཟེ་་་
ཞེས་འབྲོམ་གྱི་ཞལ་ལ་བལྟས་ཏེ་བཤུམས་པས། ཇོ་བོ་ཡང་ཞབས་ས་ལ་མི་རེག་
པ་ཙམ་དུ་སྤྱན་ཕྱོགས་བཅུར་ཧྲིག་ཧྲིག་མཛད་ཅིང་། ཕ་ལ་ཕ་ལ། ངའི་ཨུ་པ་སི་
ཀས། འཁོར་བའི་ཉེས་དམིགས་ཙམ་ཞིག་བསྟན་པས་ཀྱང༌། འདིར་འདུས་པ་
རྣམས་དད་པའི་ས་ལ་འདི་བཞིན་དུ་བཀོད་ན། ཨ་ཏི་ཨ་ཏི་ཧོ་ཧོ། ད་དུང་ཡང་མི་
རྟག་པའི་ལྕག་སྣུན། འདི་རྣམས་ཀྱི་སྙིང་དཀྱིལ་དུ་བྱང་ཆུབ་ཀྱི་ཐིག་ལེ་ལྷུག ཁོ་
བོ་ཡང་སྔར་གྱི་རིག་པ་ལས་མཆོག་ཏུ་གྱུར། ད་དུང་འཁོར་བའི་ཉེས་དམིགས་
བསྟན་དུ་ གསོལ། མགོན་པོ་གསེར་ གླིང་ པ་ ངའི་ཨུ་པ་སི་ཀ་ལ་ གཟིགས་སུ་
གསོལ། ཁྱེད་ཀྱིས་བྱིན་པའི་བསམ་པ་བཟང་པོ་དེ་ཨུ་པ་སི་ཀས་ཁྱེར། བླ་མ་ཨ་
ཝ་དྷུ་ཏཱི་པ། ངའི་ཨུ་པ་སི་ཀ་ལ་གཟིགས་སུ་གསོལ། ཁྱོད་ཀྱིས་བྱིན་པའི་གནས་
ལུགས་ཀྱི་རྟོགས་པ་ཆེན་པོ་དེ་ཨུ་པ་སི་ཀས་ཁྱེར། ཨུ་པ་སི་ཀ་ནི་འདི་ལྟར་བློ་
འཁུལ་ཆེ། ཐམས་ཅད་དད་པའི་ས་ལ་འདི་ལྟར་བཀོད་པར་གྱུར། ཞེས་གསུངས་
-33 -



པའི་མོད་ལ། གསེར་གླིང་པའི་ཞལ་ནས། སྤྱན་རས་གཟིགས་དབང་འཇིག་རྟེན་
གསུམ་གྱི་མགོན། །གཞན་ལ་ཕན་ཕྱིར་བརྩོན་པའི་གོ་ཆ་བསྣམས། །ཐུགས་རྗེ་
ཆེན་པོ་དྲི་མེད་དཀྱིལ་འཁོར་ཅན། །འགྲོ་བའི་སྡུག་བསྔལ་སེལ་ལ་ཕྱག་འཚལ་
ལོ། །ནམ་མཁའི་མཐས་ཁྱབ་འཇིག་རྟེན་མ་ལུས་པ། །ཁྱོད་ཀྱི་སྐུ་ཡི་དཀྱིལ་
འཁོར་ནང་དུ་འདུས། །སངས་རྒྱས་རྣམ་པར་སྣང་མཛད་ཆེན་པོ་ཡང་། །ཁྱོད་ཀྱི་
བ་སྤུའི་བུ་ག་གཅིག་ན་བཞུགས། །འདས་དང་མ་འོངས་དེ་ལྟར་ཕྱོགས་བཅུ་ཡི། །
འཇིག་རྟེན་སྒྲོན་མ་དག་ཀྱང་དེ་བཞིན་ནོ། །དུས་གསུམ་བདེ་བར་གཤེགས་པ་
ཆོས་ཀྱི་སྐུ། །འགྲོ་དྲུག་སེམས་ཅན་རྣམས་ལ་སྤྱན་རས་གཟིགས། །ནམ་མཁའ་
ལྟ་བུར་ཁྱབ་པའི་བཅུ་གཅིག་ཞལ། །གཟི་བརྗིད་འོད་དཔག་མེད་པ་མཐོང་བས་
བདེ། །ཕྱག་སྟོང་འཁོར་ལོས་བསྒྱུར་བའི་རྒྱལ་ པོ་ སྟོང་། །སྤྱན་སྟོང་བསྐལ་བ་
བཟང་པོའི་སངས་རྒྱས་སྟོང་། །དེང་སང་གངས་རིའི་ཁྲོད་དུ་ལེགས་སྤྲུལ་ནས། །
ཕྱག་ནི་འདབ་མ་སྟོང་ལྡན་དབྱིབས་སུ་བཀོད། །སྤྱན་ནི་དེ་ལ་བརྟེན་པའི་ཆབ་
ཀྱིས་བལྟམས། །བཀའ་གདམས་ཆོས་ཀྱི་འཁོར་ལོ་ཆུ་གཉེར་འདྲ། །ཁྱོད་ལས་
འཁྲུངས་པའི་དགྲ་བཅོམ་དཔག་མེད་རྣམས། །དྲི་མེད་གསེར་གྱི་མཆོད་རྟེན་རབ་
མཛེས་པ། །ཁྱེད་སྐུ་ཤེལ་དཀར་ལྷུན་པོ་རབ་བརྒྱན་ནས། །ས་བཅུ་ལམ་ལྔའི་བང་
རིམ་རབ་ཏུ་བརྒྱན། །མགོན་པོ་སྟོང་གིས་དངོས་སུ་བྱིན་གྱིས་རློབ། །མ་ལུས་
བཞིར་འདུས་ཁྱེད་ཀྱི་བསྟན་པ་སྐྱོང་། །གང་ལ་གང་སྟོན་དེ་ལ་དེས་འདུལ་བའི། །
བཙུན་པ་སྤྱན་རས་གཟིགས་དབང་མགོན་པོ་ཁྱེད། །ཞབས་ནི་ཤེལ་དཀར་ཡུ་བ་
གསེར་བཞིས་བཏེག །སྐུ་ཡི་དཀྱིལ་འཁོར་གང་ནས་བལྟས་གྱུར་ཀྱང་། །རྒྱལ་
བའི་འབྱུང་གནས་གདན་དང་པད་འདབ་འདྲ། །དེ་ཡི་བར་མཚམས་ཡན་ལག་
བརྒྱད་ལྡན་པའི། །ཐུགས་རྗེའི་མཚོ་རྫིང་བསམ་གྱིས་མི་ཁྱབ་པ། །མི་རྟག་ཟབ་
མོའི་བསེར་བུས་བསྐྱོད་པའི་ཚེ། །བསླབ་གསུམ་འཁོར་ལོ་དབུས་ནས་འགྱེད་
པར་བྱེད། །སྤྲུལ་པས་དབུས་ནས་མཐའ་འཁོབ་འདུལ་བར་བྱེད། །ཡོན་ཏན་ཆབ་
ལས་བྱུང་ཞིང་ཆབ་ལ་ཐིམ། །ཆབ་ནི་སྣོད་ཀྱིས་ཁ་དོག་སྒྱུར་བར་བྱེད། །ཨེ་
མ་ཕན་བདེའི་འབྱུང་གནས་མ་ལུས་པ། །ཐུགས་རྗེའི་རང་བཞིན་དྲི་མེད་ལས་བྱུང་
ནས། །སླར་ཡང་མགོན་པོ་ཉིད་ལ་ཐིམ་པར་གྱུར། །ཁྱོད་ཀྱི་བསླབ་གསུམ་སུ་ལ་
བསྟན་གྱུར་ཀྱང་། །གང་ཟག་དེ་དང་མཐུན་པའི་ཆོས་སུ་འཆད། །དེ་འདྲའི་
མེ་ཏོག་འདབ་རྒྱས་པདྨའི་དབུས། །ཤིན་ཏུ་གཙང་པ་ཤེལ་དཀར་ལྟེ་བ་ལ། །སྐུ་
མདོག་དཀར་པོ་འོད་སྟོང་འཕྲོ་བའི་ལྷ། །བལྟ་བས་མི་ངོམས་མཚན་དཔེས་སྤྲས་
པ་ཞིག །ཀུན་ཏུ་འཛུམ་པ་ཐལ་མོ་རབ་སྦྱར་ནས། །འདབ་རྒྱས་གང་ལ་བཞུགས་
ལ་འདུད་ པར་ བྱེད། །ཕྱག་གཡས་ནོར་བུའི་ཕྲེང་བ་ རབ་བཟུང་ནས། །རང་གི་
རྣམ་ཐར་གཙང་བར་སྟོན་པར་བྱེད། །ཕྱག་གཡོན་ཤེལ་དཀར་འཁོར་（ཁར་)
བའི་རྩེ་མོ་ནས། །འདབ་མ་སྟོང་ལྡན་པདྨ་རབ་མཛེས་པ། །ལྟེ་བ་རིན་ཆེན་ལྷུན་
པོ་ཡུམ་གྱིས་བརྒྱན། །དེ་ཡང་ཕྱོགས་བཅུའི་རྒྱལ་བ་ཀུན་གྱིས་བསྐོར། །དེ་ཡང་
རང་གི་ཐུ་བོ་རྣམས་ཀྱིས་བསྐོར། །ཐམས་ཅད་གཉིས་སུ་མེད་པར་ལྷང་ངེ་གྲ། །
ཀུན་གྱི་གནས་གསུམ་ཡིག་འབྲུ་གསུམ་གྱིས་བརྒྱན། །འོད་དུ་འཕྲོ་བས་འགྲོ་བ་
སྨིན་པ་མཐོང་
། །མགོན་པོ་དེ་ཡི་སྙིང་གི་པད་སྟེང་ན། །ཟླ་བ་ཞུན་མ་དཔག་ཚད་
ལྔ་བཅུ་པ། །འོད་ཀྱི་གཞལ་ཡས་སྒོ་བཞིར་མཛེས་པ་ཞིག །ཡུམ་ཆེན་དྲུག་གི་རྣམ་
- 34 -
- 35 -



པ་ཉིད་དུ་གདའ། །གཡས་གཡོན་དག་ནས་ཡུམ་དང་ སྲས་ ཀྱིས་ བརྟེན། །རིམ་
གྱིས་ཤེར་ཕྱིན་ལྷ་བཞིའི་ ལྷ་ ཚོགས་དང༌། །རྒྱལ་བ་ཡབ་སྲས་བླ་མར་བཅས་
རྣམས་དང་། །བཀའ་སྡོད་རྣམས་དང་ལྷན་ཅིག་འཁོད་པ་མཐོང་། །ཀུན་གྱི་
གནས་གསུམ་ཡིག་འབྲུ་གསུམ་གྱིས་བརྒྱན། །རང་གི་ཡིག་འབྲུ་ཕ་རོལ་ཕྱིན་པའི་
སྒྲ། །ཐམས་ཅད་སྙིང་པོར་བཅས་པ་ལྷང་ངེ་གྲག །ཟེ་འབྲུ་པད་འདབ་དབུས་ན་
སྤྲུལ་པ་ཞིག །འགྲོ་དྲུག་སྣ་ལ་ཆོས་བཞིན་སྐོར་བ་བྱེད། །ཕྱི་ནང་ཀུན་ནས་འོད་
ཀྱིས་ རབ་གསལ་ཏེ། །དེ་ཡི་སྒོ་གསུམ་བྱིན་གྱིས་རློབ་པ་མཐོང་། །ཐམས་ཅད་
རིན་ཆེན་སེམས་ཀྱི་རྣམ་པ་ཅན། །སེམས་ནི་རང་རིག་འོད་གསལ་ཆོས་ཀྱི་སྐུ། །
ཡི་གེ་བྲལ་བ་ཐུགས་རྗེ་ཆེན་པོར་ཡལ། །ཨེ་མ་རྒྱལ་བ་སྲས་བཅས་ཡར་ལ་་་་
གསོན། །ཁོ་བོས་བསམ་པ་བཟང་པོ་རྗེ་ལ་སྦྱིན། །ཁྱེད་ཀྱི་བསམ་པ་བཟང་པོ་
སྲས་ཀྱིས་ཁྱེར། །བདག་ལ་བསམ་པ་བཟང་པོ་ སྲས་འདིས་གནང་། །བདག་ནི་
ཐུགས་རྗེ་ཆེན་པོས་ཞི་བར་བྱས། །བདག་ནི་ཐུགས་རྗེ་ཆེན་པོས་གྲོལ་བར་བྱས།།
ཁོ་བོ་ཆོས་ཀྱི་གྲགས་པར་དེས་ (ངེས་ཞེས་པའང་སྣང་)གྱུར་ཏོ། །ཟབ་མོའི་དོན་དེ་
ཁྱེད་ལ་བདག་གིས་ཕུལ། །དེ་ནི་ཐུགས་རྗེ་ཆེན་པོ་ཉིད་ལ་འཁོར། །ཆུ་དང་་་་
གཉེར་མའི་ཚུལ་དུ་གདའོ་རྗེ། །ད་དུང་དེ་བཞིན་སྙིང་གི་ཐིག་ལེ་ཡིས། །སྐལ་བ་
བཟང་ལྡན་འགྲོ་བ་བསྐྱང་བར་ཞུ། །འདི་ལྟར་ངོ་མཚར་ཆེའོ་རྒྱལ་བ་འབྲོམ། །དེ་
རིང་ཐམས་ཅད་དད་པའི་ས་ལ་བཀོད། །ཅེས་བྱ་བ་ལ་སོགས་པ་ཡ་མཚན་ཅན་
གྱི་གསུང་དུ་མ་ནམ་མཁའ་ནས་བྱོན། ཡང་ཨ་ཝ་དྷཱུ་ཏཱི་པའི་ཞལ་ནས། གཉིས་སུ་
མེད་པའི་ཐུགས་རྗེ་ཆེན་པོ་ཁྱོད། །བསམ་གྱིས་མི་ཁྱབ་ཤེས་རབ་ཆེན་པོའི་མཆོག།
ཀུན་ཏུ་ཐོགས་མེད་རྫུ་ འཕྲུལ་སྟོབས་མངའ་བ། །ཇི་སྐད་གསུང་བཞིན་གངས་
རིའི་ཁྲོད་མཆོག་འདིར། །བཟོད་སྟོབས་ཆེན་པོ་བརྩེ་བས་བརྩོན་འགྲུས་འབར།།
འགྲོ་བ་ཀུན་གྱི་མགོན་དང་དཔལ་གྱུར་ཏོ། །ནམ་མཁའ་ལྟ་བུར་ཤིན་ཏུ་ཟབ་པའི་
ཆོས། །བློ་མཚོ་མེར་བ་ཁྱེད་ལ་ ཁོ་བོས་བླངས། །མཐའ་དབུས་ཀུན་བྲལ་ཟབ་
དོན་རྗེ་ལ་བྱིན། །རྗེ་ཡིས་རྒྱལ་བ་ཁྱོད་ལ་དགའ་བདེར་གནང༌། །ཆུ་དང་་་་
གཉེར་ལྟ་བུར་རྟེན་ཅིང་འབྲེལ། །དེང་སང་ཐམས་ཅད་དད་པའི་ས་ལ་བཀོད། །
ད་དུང་འཁོར་བའི་ཉེས་དམིགས་བསྟན་དུ་གསོལ། །འདིར་ཚོགས་བློ་ནི་མྱ་ངན་
འདས་བློ་བསྐྱེད། །ཅེས་གསུངས་པ་དེ་དག་ཐམས་ཅད་ཀྱི་དག་པའི་སྣང་བ་ལ་
ཤར་ནས་ཐམས་ཅད་ཀྱང་རབ་ཏུ་ངོ་མཚར་བའི་ཡིད་སྐྱེས་ཏེ། ཡོངས་ཀྱི་དགེ་བའི་
བཤེས་གཉེན་པའི་ཞལ་ལ་ཀུན་གྱིས་དང་བས་བལྟས་པ་དང༌། བཤེས་གཉེན་
པའི་ཞལ་ནས། ཨེ་མའོ། །བླ་མ་ཡབ་སྲས་ཁོ་བོ་ལ་དེ་ལྟ་བུའི་ཡོན་ཏན་མི་གདའ་
བས། ད་དུང་ ཕན་བདེའི་ཤུགས་ ཀྱིས་བསྐྱང་བར་ཞུ། ཞེས་ གསོལ་བ་མང་པོ་
བཏབ་ཅིང༌། བླ་མ་རྣམས་ཀྱི་གསུང་མི་བཅག་པའི་ཕྱིར། སླར་ཡང་འཆི་བ་མི་
རྟག་པ། འཁོར་བའི་ཉེས་དམིགས། ལས་རྒྱུ་འབྲས་རྣམས་རྣོ་ལ་འདུས་པ་གླེགས་
བམ་བཞིན་བསྟན་ནས། དེར་འདུས་པ་རྣམས་འཁོར་བ་ལས་བློ་ལོག་པར་མཛད་
པར་གདའ། དེ་བཞིན་དུ་འོ་སྐོལ་ཀྱང་འཆི་བ་མི་རྟག་པ་ནས་བསམ་པ་གལ་ཆེ།
ཇོ་བོའི་ཞལ་ནས། རྟག་ཏུ་མི་རྟག་དྲན་བྱས་ནས། །འདམ་ལས་སྒྲོལ་བར་བསྐུལ་
མ་ཐོབ། །ལུས་སེམས་ནམ་མཁའི་སྤྲིན་དང་འདྲ། །ད་ལྟ་འདུས་ཤིང་ལོང་མེད་
དེངས། །ཁྲེལ་མེད་ སྙིང་ གི་ ལུང་ ཐག་བསྐྱུངས། །ནང་དུ་ཁུག་ལ་གཤགས་ངན་
- 37 -
- 36 -



ཐོབ། །ཚེ་འདི་སྟོན་ཀའི་མེ་ཏོག་འདྲ། །ལོང་མེད་སད་ཀྱིས་མྱུར་དུ་འཁྱེར། །ངང་
རིང་ཧོན་སྟོར་བྱིས་པ་ཀུན། །སྙིང་གི་ལུང་ཐག་ཡར་ལ་རྗེས། །ལང་ཚོ་རྒྱས་པའི་
ང་རྒྱལ་ཅན། །རྟག་ཚུགས་མི་ཐུབ་འགྱོད་པོ་འོང་། །སང་དང་གནངས་ལ་ཟླ་བ་
འོང་། །དེ་བསགས་ལོར་འགྱུར་ཁྱོད་ཉིད་འགྱུར། །སྙིང་མེད་སྙིང་པོར་མ་འཛིན་
ཅིག །ཁ་གདངས་མཆེ་གཙིགས་གཉའ་ན་ཞོན། །སྡང་མིག་བགྲད་དེ་མཚོན་ཆས་
འདེབས། །ངེས་པར་འཆིའོ་རང་མཐོང་ཅན། །ལེ་ལོ་མ་བྱེད་སྐྱིད་སྐྱུར་ཀུན། །
སྙོམ་ལས་མ་བྱེད་འཆིང་ཕུར་ཅན། །ཁྱོད་ཀྱི་ལུས་སྲོག་མྱུར་དུ་འབྲལ། །རྙེད་
དཀའི་དལ་འབྱོར་ལེགས་ཐོབ་ནས། །སྡོམ་གསུམ་ཁྲིམས་ལ་མི་བརྟེན་པར། །ལོ་
འདོད་ཚེ་འདིའི་འདུན་མ་ཅན། །ལོང་མེད་ཚེ་སྲོག་འགགས་པའི་ཚེ། །བསགས་
པའི་ནོར་རྣམས་དོན་མེད་པར། །གོས་མེད་གཅེར་བུ་ཟས་དང་བྲལ། །གྲོགས་
མེད་བཤེས་དང་བྲལ་གྱུར་ནས། །རྣམ་ཤེས་བར་དོར་འགྲིམ་པའི་ཚེ། །སྔར་བྱས་
ལས་ལ་འགྱོད་གྱུར་ཅིང་། །བསགས་པའི་ནོར་ལ་འཕྲེང་གྱུར་ཏེ། །མཛའ་བའི་
གཉེན་ལ་ཡུས་ཆེ་ཞིང༌། །ཁོ་བོའི་ཕྱི་ལ་ཐོངས་སྨྲས་ཀྱང་། །ཅི་ཕན་ཁོ་ནི་ཤི་ལོ་
ཟེར། །ནོར་ལ་སྦར་ཤ་འཁྲུག་པ་སྦྱོར། །ཉེ་ཉེས་མྱ་ངན་ཞག་འགའ་བསྟེན། །མི་་
ཕན་ཁྲེལ་མེད་མྱ་ངན་ཡིན། །དུ་བྲང་ཁ་རུ་ས་བཏབ་ཀྱང་། །ཨེ་མ་རང་ལ་གནོད་
པར་ཟད། །ཕན་པ་མི་བྱེད་མི་ཕན་རེམ། །དེ་ནས་རིང་པོ་མ་ལོན་པར། །གཤིན་
པོ་སྡུག་བསྔལ་ཆེ་བའི་ཚེ། །ཁྲེལ་མེད་མྱ་ངན་བཞད་གད་འགྱུར། །མིག་གིས་མི་
མཐོང་རྣར་མི་ཐོས། །བསགས་པའི་ནོར་གྱིས་མ་ཕན་སྟེང་། །སེར་སྣའི་དབང་
གིས་ངན་སོང་མྱོང་། །རེ་སྡུག་སྙིང་མེད་འདུན་སྟོར་རྣམས། །ད་དུང་འོང་ངོ་ཧོན་
- 38 -
སྟོར་རྣམས། །སྔར་གྱི་འདམ་གྱིས་མ་བྱེད་དམ། །ཁྲེད་མེད་བཟང་སྟེ་སྡུག་པ་ངན།
ལྕག་བྲོབས་ལྕགས་བྲོབས་མྱུར་དུ་འཆི། །ལ་ལ་དག་ནི་རྒན་ལ་འཆི། །ལ་ལ་དག་
ནི་གཞོན་ལ་འཆི། །ལ་ལ་དར་ལ་བབ་ཚེ་འཆི། །ལ་ལ་སྐྱེ་ལོང་མེད་པར་འཆི། །
གྲུང་པོ་གྲུང་མོ་མཐོང་ཐོས་ཅན། །ཚེ་ཐར་སུ་མཐོང་སུ་ཞིག་ཐོས། །སྣང་སྟོང་
འཇིག་པའི་ཆོས་ཅན་པས། །ནམ་ཞིག་ཚེ་ཟད་གྱུར་པའི་ཚེ། །གཤིན་རྗེའི་ཕོ་ཉས་
ཕྱོགས་མཐའ་བསྐོར། །དབུགས་ལེན་གཤེད་མ་ཉམས་དགའ་བྱེད། །འཆི་བདག་
ཆེན་པོས་གཉའ་ནས་མནན། །ཅི་ཟོས་དང་ཁར་མི་འོང་ཞིང་། །སྟོབས་མེད་ལུས་
ཚུགས་མལ་དུ་ཞིག །ཉེ་བར་འདོད་པས་ངུ་ཞིང་སྐྱོར། །ལས་ངན་ལ་ལ་བོན་རྩིས་
བྱེད། །བཟང་བཟང་ གསུང་སྒྲོགས་གཏོར་མ་གཏོང་། །ལ་ལ་ རབ་ཏུ་བསྔངས་
གྱུར་ཏེ། །ལས་སུ་སྨན་པ་འཚོལ་ཞིང་རྒྱུག །ལ་ལ་ཕྱོགས་ནས་བསྐོར་ཏེ་ངུ་། །ཨེ་
མ་མི་འཆི་ཨེ་སྲིད་ན། །གྱོད་(གྱོང་ཞེས་པའང་སྣང་）ཆེ་ཟེར་ཞིང་འགུག་ཤུབ་བྱེད།
སྨན་པ་ལ་ལ་རྩ་བལྟ་ཞིང་། །ཤབ་ཤིབ་མི་འདུག་རྣམ་འགྱུར་བྱེད། །ཉེ་ལྟར་
འཆོས་པ་ང་རེ་ཞེས། །ངུས་ཚེ་ནད་པ་ལྷག་པར་དུ། །འཆི་བར་འདུག་སྙམ་ཟུག་རྔུ་
ལྡང་། །དེ་ཚེ་སྡུག་བསྔལ་ཆེན་པོའི་ཀློང་། །ཅི་བྱས་ཕན་པར་མི་འགྱུར་བའི། ། །
ཏུག་སྟེ་ཐུག་པའི་དུས་ཤིག་འོང་། །ཉོན་དང་དེ་ལ་འདི་ལྟ་སྟེ། །སྐྱེ་བའི་དུས་ན་
གཞིབས་ཏེ་སྐྱེ། །ལྷན་ཅིག་སྐྱེས་པའི་ལྷ་འདྲེ་གཉིས། །རང་དང་རང་གི་བླ་གཉིས་
པོ། །ལྷ་དེས་མཐུན་རྐྱེན་ཐམས་ཅད་བསྒྲུབ། །འགལ་རྐྱེན་ཐམས་ཅད་སྤོང་བར་
བྱེད། །དགེ་བ་ཀུན་ལ་བསྐུལ་མ་འདེབས། །དགེ་བ་གང་བྱས་ཡི་གེར་འགོད། །
སྡིག་གམ་སྡུག་ན་མྱ་ངན་བྱེད། །དགེ་འམ་སྐྱིད་ན་དགའ་བ་བསྒོམ། །འདྲེས་ནི་དེ་
སྒོ
- 39 -



ལས་ཟློག་པར་བྱེད། །ལྷན་ཅིག་སྐྱེས་པའི་ལྷ་འདྲེ་དང༌། །རང་ཉིད་བཅས་ཏེ་
གཤེད་མ་ཡིས། །གཤིན་རྗེའི་དྲུང་དུ་ཁྲིད་ཅེས་གྲགས། །དེ་ཡིས་ཆོས་དང་སྡིག་
ལ་སྤྱོད། །འདྲེ་ཡིས་ སྡིག་ཚོགས་ སྟོན་ཞེས་གྲགས། །ལྷ་ཡིས་དགེ་བ་སྟོན་ཞེས་
གྲགས། །མཉམ་ན་མེ་ལོང་ངོས་ལ་བལྟ། །མི་ཤེས་སྲང་ལ་འདེགས་སོ་སྐད། །
སྡིག་པས་བཙོ་བསྲེག་མྱོང་བར་འགྱུར། །དགེ་བ་ཅན་དེ་དེ་ལྟར་མིན། །འབྲོམ་རྗེ་
དེ་ཙམ་རྗེས་སུ་སྟོན། །ངེས་པར་འཆི་བའི་དུས་ཤིག་འོང་། །འབྱུང་བཞིའི་གཡར་
པོ་དེ་ལྟར་གཏོང་། །ལུས་སེམས་རྟེན་འབྲེལ་དེ་ལྟར་འཇིག །ཅེས་གསུངས་པས།
མི་རྟག་པའི་ཚུལ་དེ་དག་རྒྱུད་ལ་ལྷངས་ཏེ་སྐྱེས་སྐྱེས་སུ་ཡུན་རིང་དུ་བསྒོམ་པ་
གལ་ཆེ། དེ་ལྟར་བསམས་པས། ངེས་པར་འཆི། མྱུར་དུ་འཆི། ནམ་འཆི་ཆ་མེད་
པའི་བློ་དྲག་པོ་སྐྱེས་པའི་ཚེ། ཤི་ནས་གང་དུ་སྐྱེ་དཔྱད་པས། རིགས་དྲུག་ལས་མ་
འདས་ལ། དེ་དག་གང་དུ་སྐྱེས་ཀྱང་བདེ་བའི་གོ་སྐབས་མེད་དེ། ཇོ་བོའི་ཞལ་
ནས། དམྱལ་བ་བཙོ་བསྲེག་ཆེན་པོ་སྟེ། །ཡི་དྭགས་བཀྲེས་སྐོམ་སྡུག་བསྔལ་ཉིད།
བྱོལ་སོང་གཏི་མུག་གསོད་བཀོལ་ཅན། །ལྷ་མིན་འཐབ་རྩོད་སྦྲུལ་དང་འདྲ། །ལྷ་
ལའང་འཆི་ལྟས་ལ་སོགས་མང་། །ཞེས་གསུངས། འབྲོམ་གྱི་ཞལ་ནས་ཀྱང་། ང་
ཡི་ཕ་མ་ལ་ལ་མེ་ཡིས་ཚིག །ང་ཡི་ཕ་མ་ལ་ལ་མཚོན་གྱིས་གཤེག །ང་ཡི་ཕ་མ་ལ་
ལ་སྲིན་བུས་ཟོས། །ང་ཡི་ཕ་མ་ལ་ལ་ཁྭ་ཏས་ཟོས། །ང་ཡི་ཕ་མ་ལ་ལ་ཁྲོ་ཆུར་
བྱིང་། །མ་བཟོད་ཐང་ལ་རབ་ཏུ་བྲོས་གྱུར་པས། །ཐང་ཆེན་སྤུ་གྲི་གཏམས་པའི་
ལམ་དུ་སོང་། །དེ་ལ་རབ་ཏུ་སྐྲག་སྟེ་བྲོས་གྱུར་པས། །བསིལ་ནགས་འཁྲུགས་ཏེ་
རལ་གྲིས་རབ་ཏུ་བསྙིལ། །གཞན་ཡང་གོས་མེད་གྲོང་བས་རབ་ཏུ་གདུངས། །ཨ་
- 40 -
ཆུ་རབ་ཆུ་ཆུ་བུར་རབ་ཏུ་རྡོལ། །པདྨ་ལྟར་གས་ཨུཏྤལ་བཞིན་དུ་གྱེས། །ང་རེ་ང་
ཡི་ཕ་མ་དེ་འདྲ་བ། །མི་ཞིག་ཕ་མ་མེ་དོང་ལྷུང་གྱུར་ན། །སྙིང་ཡོད་མི་བཟོད་སྐམ་
ལ་འཕར་རྩེ་ན། །ང་ཡི་ཕ་མ་དེ་འདྲ་བཟོད་ལགས་སམ། །ཨ་ཙ་མ་ན་འབྲོམ་རྗེ་
མ་སྙོམས་ཤིག །ང་ཡི་ཕ་མ་གོས་མེད་སྐོམ་པ་དག །ཟས་མེད་མགྲིན་ཕྲ་ལྟོ་བ་
རབ་ཏུ་ཆེ། །ཡན་ལག་ ཕྲ་ཞིང་སྟོབས་མེད་གྱུར་པ་རྣམས། །ཇི་ལྟར་བཟོད་དམ་
འབྲོམ་རྗེ་དེ་ལ་སོམས། །གཏི་མུག་གྱུར་པའི་ཕ་མ་བལྟས་ན་ཡང་། །དབང་མེད་
བཟོད་དཀའི་སྡུག་བསྔལ་རྣམས་ཀྱིས་གཙེས། །ཕལ་ཆེར་རང་ཤ་དགྲ་བོར་
ལངས་ པར་ གྱུར། །ལ་ ལ་ སྤུ་པགས་ཁྲག་ རུས་ དགྲ་བོར་ལངས། །ལ་ལ་ རང་
སྟོབས་ཁུར་ཆེན་དགྲ་བོར་ལངས། །ལ་ལ་མགྱོགས་པས་བཀོལ་ཏེ་དགྲ་བོར་
ལངས། །ལ་ལ་དབང་མེད་འབྱུང་བཞིས་གདུངས་པར་གྱུར། །ཕ་མ་དེ་འདྲ་བཟོད་
དམ་འབྲོམ་རྗེ་སོམས། །ཨེ་མ་མཐོ་རིས་བདེ་སྐྱིད་ཅེས་གྲགས་པའང་། །དྲང་པོར་
སྐྱེས་པའི་ལུས་ནི་སྒུར་པོར་གྱུར། །ནག་པོར་སྐྱེས་པའི་སྐུ་ནི་དཀར་པོར་གྱུར། །
དཀར་སེར་དམར་མདངས་འཇམ་ཞིང་གཉེར་མེད་པ། །སྔོ་སྐམས་གཉེར་མ་ལ་
སོགས་དག་ཏུ་ཉམས། །ཀུན་གྱི་ཡི་གར་མི་འོང་ཕ་རོལ་ཉེ། །བསྐྱངས་པའི་བུས་
ཀྱང་སྡང་མིག་ལྟ་བར་བྱེད། །དེ་ཡང་མི་རྟག་ཕ་རོལ་འགྲོ་བ་རྣམས། །བཟོད་དམ་
འབྲོམ་རྗེ་དེ་ལ་བསམ་པར་རིགས། །ཞེས་གསུངས་པ་བཞིན། འཁོར་བའི་ཉེས་
དམིགས་བསམས་ལ། དེ་ལས་ཐར་འདོད་ཀྱི་བློ་དྲག་པོ་སྐྱེས་སྐྱེས་སུ་བསྒོམ་པ་
གལ་ཆེ། དེ་ལྟར་བསམས་པས་འགྲོ་དྲུག་གང་དུ་སྐྱེས་ཀྱང་སྡུག་བསྔལ་གྱི་རང་
བཞིན། སྡུག་བསྔལ་གྱི་ཉིང་བསིངས་འབའ་ཞིག་ཏུ་ཤེས་ནས། དེ་ཡང་རྒྱུ་མེད་དུ་
- 41 -



མི་འགྲུབ་པས། རྒྱུ་འབྲས་བསམས་ལ། ལས་མི་དགེ་བ་སྤང་བ་གལ་ཆེ་སྟེ། ཇོ་
བོའི་ཞལ་ནས། དེ་ལྟར་མ་རིག་ཆེན་པོ་ཡིས། །འདོད་ཆགས་ཞེ་སྡང་གསུམ་
བསྡུས་ནས། །རིགས་དྲུག་འཁོར་བའི་སྡུག་བསྔལ་བྱེད། །ཕ་མ་གསོད་ སོགས་
མཚམས་ མེད་ པར། །དམྱལ་ བ་ ཆེན་ པོའི་ གཏིང་ དུ་ འགྲོ། །སྡིག་ རབ་ ཅན་ ནི་
དམྱལ་བ་སྟེ། །འདོད་ཆགས་ཅན་ནི་ཡི་དྭགས་ཤིང་། །ཞེ་སྡང་ཅན་ནི་ལྷ་མིན་ཏེ།
གཏི་མུག་ཅན་ནི་ བྱོལ་སོང་ཉིད། །དེ་ཡང་དུ་མ་ཉིད་དུ་སྦྱར། །བྱོལ་སོང་
ཉིད་ལའང་འདི་ལྟ་སྟེ། །འདོད་ཆགས་ཅན་ནི་བྱ་ལ་སོགས། །ཞེ་སྡང་ཅན་ནི་
གཅན་ གཟན་ སོགས། །གཏི་མུག་ ཅན་ ནི་ ལུག་ ལ་ སོགས། །གཏི་མུག་འདོད་
ཆགས་བོང་བུ་སོགས། །གསུམ་ག་ཁྱི་ལ་སོགས་པར་སྐྱེ། །འགྲོ་བ་གཞན་ལའང་
དེ་བཞིན་སྦྱར། །ཞེས་དུག་གསུམ་གྱིས་བསྐྱེད་པའི་ལས་མི་དགེ་བས་ངན་སོང་གི་
སྡུག་བསྔལ་དེ་དག་འགྲུབ་པར་གསུངས། གཞན་ཡང་མཐོ་རིས་མི་ལ་སོགས་
པའི་ནང་འདི་དག་ནའང་། སྐྱིད་སྡུག་བཟང་ངན་ལ་སོགས་པ་རིགས་མི་འདྲ་བ་དུ་
མ་ཞིག་སྣང་བ་འདི་ཐམས་ཅད་ཀྱང༌། སྐྱེ་བ་སྔ་མ་ཡན་ཆད་ཀྱི་ལས་ཀྱིས་གྲུབ་སྟེ།
ཇོ་བོའི་ཞལ་ནས། མཐོ་རིས་མི་ལའང་འདི་ལྟ་སྟེ། །སྔོན་གྱི་ལས་ཀྱི་རྣམ་སྨིན་
གྱིས། །ཕ་མ་མཉམ་པོའི་བུ་ཚ་ཡང་། །ལ་ལ་བུ་མོ་ལ་ལ་བུ། །བུ་ཡང་ལ་ལ་
གཟུགས་མཛེས་ཤིང༌། །ལ་ལ་ཤིན་ཏུ་གཟུགས་ངན་པ། །མཉམ་པོ་ཙམ་ཞིག་
སྲིད་ན་ཡང་། །ལ་ལ་སྤྱང་ཞིང་ལ་ལ་གླེན། །དེ་ཡང་མཉམ་པོ་སྲིད་ན་ཡང་། །ལ་
ལ་བཙན་ཕྱུག་ཕུན་སུམ་ཚོགས། །ལ་ལ་དབུལ་ཕོངས་དུ་མས་གཟིར། །དེ་དག་
ཙམ་དུའང་མཉམ་སྲིད་ནའང༌། །ལ་ལ་རྒོད་པོ་ཀུན་གྱིས་བཀུར། །ལ་ལ་དབང་
མེད་ཀུན་གྱིས་བརྙས། །མི་བཟད་ལ་ལ་སྡིག་སྤྱོད་ཅིང་། །རང་གི་འདུན་མའང་
རླག་བྱེད་ན། །གཅིག་ནི་དགེ་བའི་ལས་ལ་སྤྱོད། །གཞན་གྱི་འདུན་མའང་སྒྲུབ་
པར་བྱེད། །དེ་ནི་ལྷས་མཆོད་དམ་པས་བཀུར། །གཅིག་ནི་དམྱལ་བའི་གནས་
ཉིད་དོ། །བུ་མོ་ལ་ཡང་དེ་བཞིན་སྦྱར། །ཞེས་ཐམས་ཅད་ཀྱི་རྒྱུ་འབྲས་སུ་
གསུངས་པས་སྡིག་པ་ཆུང་ངུ་ལའང་སྐྲག་པས་མི་འཇུག་ཅིང་། སྔར་བྱས་རྣམས་
འགྱོད་པས་འཆགས་པ་དང་། དགེ་བ་ཕྲ་མོ་ནས་ཀྱང་སྤྲོ་དགས་བསྒྲུབ་ཅིང་ངོམས
པ་མེད་པའི་འཇུག་ལྡོག་བྱེད་པ་གལ་ཆེའོ།། །།
སྤྱི་དོན་གཉིས་པ་གནས་ལུགས་ངེས་དོན་དང་སྦྱར་ནས་བླང་བྱ་མྱ་ངན་
ལས་འདས་པའི་ཕན་ཡོན་བཤད་པ་ནི། དེ་ལྟར་བླང་དོར་ཕྱིན་ཅི་མ་ལོག་པ་ལ་
འཇུག་པའི་བློས་དགེ་བ་ལ་བརྩོན་པ་དེ་ཡང་། རང་དོན་གྱི་ཐར་བ་དང་མཐོ་རིས་
ཀྱི་ཆེད་དུ་བསྒྲུབ་པ་ཕངས་པས། གཞན་དོན་དུ་བླ་ན་མེད་པའི་མྱང་འདས་བསྒྲུབ་
པ་གལ་ཆེ། དེ་ཐོབ་ན་སྡུག་བསྔལ་ཀུན་ལས་གྲོལ་ཞིང་། བདེ་བ་ཐམས་ཅད་ཀྱི་
བ།ཏེར་མཛོད་ཡིན་ཏེ། ཇོ་བོའི་ཞལ་ནས། ཁུག་སྣ་སྤྲིན་དང་འོད་འདྲ་བའི། །སྣང་
སྟོང་དགེ་སློང་དཱི་པཾ་ང་། །ཚོགས་གཉིས་མཐར་ཕྱིན་ཐུགས་ལས་འཁྲུངས། །ང་ལ་
དངོས་པོར་མ་ཞེན་པར། །རྣམ་དག་ཁྲིམས་ཀྱི་ཆ་ལུགས་ཅན། །གཞན་ དོན་སྤྱོད་
པས་ མ་ཉམས་པའི། །ཕན་བདེའི་སྤྱོད་པ་རྟེན་འབྲེལ་ཟབ། །དེ་འདྲའི་ སྤྱོད་པ་
ཉམས་སུ་ལོང་། །ཟག་མེད་དགེ་བའི་དགེ་སློང་ང་། །རྒྱུ་དང་རྐྱེན་གྱིས་མ་བསྐྱེད་
པའི། །དངོས་དང་མཚན་མའི་ནད་ཞི་བ། །བདེ་ བ་ ཆེན་པོ་ལྷུན་གྲུབ་པ། །བྱང་
ཆུབ་སྤྱོད་ པས་ ལམ་བགྲོད་ ཅིང་། །ཕ་མར་བཅས་པ་ཐར་བར་འགྲོ། །དགའ་
- 42 -
- 43 -



བཞིན་ སྤྲོ་ བཞིན་ ཡར་ ལ་ འགྲོ། །རྣམ་ ཐར་ གཙང་ མའི་ ཞིང་ དུ་འགྲོ། །མེ་ཏོག་
པདྨའི་སྦུབས་སུ་འགྲོ། །བྱང་ཆུབ་སེམས་དཔའི་ཞིང་ཁམས་འགྲིམ། །རྣམ་རྟོག་
གཙང་མར་གོམས་ནས་གདའ། །བ་གླང་བརྟུལ་ཞུགས་ཉམས་ནས་གདའ། །ཁྱི་
ཕག་ སྤྱོད་པ་ནུབ་ནས་གདའ། །མི་གཙང་རྐྱལ་བུ་རལ་ནས་གདའ། །ལོ་འདོད་
ལྗོན་ཤིང་ ཆག་ ནས་ གདའ། །ངན་སྐྱུགས་ཕུང་པོ་འཐོར་ནས་གདའ། །སྒོམ་མ་
དགོས་པར་ལྷ་རུ་འགྲོ། །དག་པའི་སྣང་བ་སྙིང་ལ་ཞུགས། །དཀོན་མཆོག་གསུམ་
དང་འབྲལ་སྐབས་མེད། །འདུལ་བ་མེ་ཏོག་ ས་ གཞི་རྒྱས། །མདོ་སྡེ་ རིན་ཆེན་
གཞལ་ཡས་མཛེས། །མངོན་པ་འཁོར་ལོའི་རྩིབས་ཀྱིས་ཕུབ། །ཁྲེལ་མེད་ལྟོ་ལ་
གུན་བཀུར་(བསྐུར་ཞེས་པའང་སྣང་)བས། །ཟག་པ་མེད་པའི་བསམ་གཏན་ཐོབ།
གཉིད་རྨུགས་ལེ་ལོ་ཁྱད་བསད་པས། །ཡེ་ཤེས་སྣང་བའི་འོད་ཀྱིས་བལྟམས། །
ཨེ་མའོ་བཀའ་གདམས་པད་སྡོང་རྒྱས། །བདེ་བཤེགས་སྟོང་གི་བཞུགས་གནས་
ཡིན། །སེམས་དཔའ་སྟོང་གི་ཉམས་དགའི་གནས། །ཉན་རང་སྟོང་གི་བདེ་སྐྱིད་
ས། །ལྷ་མི་ཀུན་གྱི་མཆོད་ཡུལ་གནས། །འཇིག་རྟེན་ཀུན་གྱི་མགོན་སྐྱབས་ཞིང་།།
གཙང་མའི་ལྷ་ཡི་སྤྱི་བོས་གཏུགས། །དྲང་སྲོང་ཆེ་དགུའི་ཞབས་ནས་འདེགས། །
འབྲོམ་ རྗེ་ཁྱོད་ཀྱི་ཕ་ཕོགས་ཡིན། །འཛད་མེད་གཏེར་ཁ་བྱེ་བ་འབུམ། །དཀར་
གསུམ་མངར་གསུམ་བདུད་རྩིར་འཁྱིལ། །ཁྲུས་ཀྱི་རྫིང་བུ་སྟོང་ཕྲག་སྟོང་། །
གསེར་གྱི་ས་གཞི་གཡུ་ཡིས་བརྒྱན། །གཡུ་ལོ་རྒྱུས་ལ་སྤྲུལ་པའི་བྱ། །ཀུན་ཏུ་རྒྱུ་
འདྲ་བྱེ་བས་གང་། །གཡུ་མཐིང་དགའ་བདེ་ཉམས་དགར་ལྡིང་། །ཡིན་ནི་མི་
དབང་འབྲོམ་རྗེའི་ཞིང་། །སྒོ་གསུམ་དྲི་མ་མེད་པ་ཡིས། །དྲི་མེད་རྒྱལ་བ་རྟག་ཏུ་
མཆོད། །ནམ་མཁའ་ཁྱབ་པར་འགེངས་པར་བྱེད། །འབྲོམ་རྗེ་ཁྱོད་ཀྱི་ཕ་ཕོགས་
ཡིན། །གླུ་གར་བརྩེ་ན་ཞིང་དེར་རྩེས། །ཉོན་མོངས་གཡང་ལ་ལྷུང་མི་འགྱུར། །
རྒྱན་ཆ་འདོགས་ན་ཞིང་དེར་ཐོགས། །མི་ཡི་རྒྱན་གྱིས་དཔེར་མི་རུང༌། །འདོད་
ཡོན་སྤྱོད་ན་ཞིང་དེར་སྤྱོད། །ཡེ་ཤེས་ལྔ་ཡི་རང་བཞིན་ཡིན། །ཨེ་མ་འབྲོམ་རྗེ་ང་
ལ་ཉོན། །དྲུག་ཅུ་རྩ་རེའི་སྡུག་བྱས་པས། །ད་ནི་འབྲས་བུ་བདེ་བ་རྒྱས། །བག་
ཆགས་གཙང་མར་རབ་སྦྱངས་པས། །ཉམ་ང་སྐྱུག་བྲོ་སྐྱེ་མི་སྲིད། །མ་དག་
བསྒོམས་ཀྱང་ག་ལ་སྐྱེ། །འབྲོམ་རྗེ་སྲས་བཅས་ཉམས་རེ་དགའ། །འབྲོམ་རྗེ་
སྲས་བཅས་ཕུགས་རེ་བདེ། །དཀའ་བ་སྤྱད་པས་ནོམ་པ་རྙེད། །ནོམ་པ་འཛད་
མེད་ གཏེར་ལ་ཐུག །འབྲོམ་ཤེས་ པར་མཛོད་ལ་ཞིང་དེར་སྤྱོད། །ཅེས་གསུངས་
པས་ན། འོ་སྐོལ་འབྲོམ་གྱི་རྗེས་འབྲང་རྣམས་ཀྱི། ལྟ་སྤྱོད་གཙང་མའི་རྣམ་ཐར་
འདིས། དེ་འདྲའི་འབྲས་བུ་མྱ་ངན་ཐམས་ཅད་དང་བྲལ་བ། བདེ་བ་འབའ་ཞིག་
གི་རང་བཞིན། མ་དག་པའི་སྤྱོད་ཚུལ་མཐའ་དག་དང་བྲལ་བ། ཞིང་ཁམས་
གཙང་མ་རྒྱལ་བ་སྟོང་གི་བཞུགས་གནས། དེ་འདྲ་བར་བདེ་བ་བླ་ན་མེད་པ་ལ་
ལོངས་སྤྱོད་པ་ཐོབ་པར་གསུངས་པས་ན། འབྲས་བུ་ངོ་མཚར་བའི་མྱང་འདས་དེ་
ལ་སྤྲོ་དགའ་ཆེན་པོ་བསྒོམས་ལ། ཅི་ནས་ཀྱང་དེ་ཐོབ་འདོད་ཀྱི་འདུན་པ་དྲག་
པོས། དེར་བགྲོད་པའི་ལམ་ཇོ་བོའི་ཆོས་ལུགས་འདི་ཉིད་ཉམས་སུ་ལེན་པ་གལ་
ཆེ་སྟེ། ཇོ་བོའི་ཞལ་ནས། ང་ནི་སྤྲུལ་པའི་དགེ་སློང་ཡིན། །ང་ལ་བདེན་པར་མ་
འཛིན་ པར། །ང་ཡི་གདམས་པ་ཉམས་སུ་ལོང་། །སྣང་སྟོང་ཟུང་དུ་འབྲེལ་བར་
མཛོད། །ང་ནི་སྒྱུ་མའི་དགེ་སློང་ཡིན། །ང་ལ་བཟང་པོར་མ་ཞེན་པར། །ང་
• 45 -
- 44 -



ཡི་གདམས་པ་ཉམས་སུ་ལོང་། །སྣང་དང་སྟོང་པ་ཟུང་དུ་སྦྲེལ། །ང་ནི་ཆུ་ཟླའི་
དགེ་སློང་ཡིན། །སྣང་སྣང་འདྲ་ཡང་བདེན་པས་སྟོང་། །སྟོང་པ་ཡིན་ཏེ་གཟུགས་
སུ་ཤར། །གཟུགས་སུ་སྣང་སྟེ་སྟོང་པ་ཉིད། །འདི་ལས་གཞན་པའི་སྟོང་པ་མེད།།
སྟོང་ལས་ གཞན་པའི་གཟུགས་མེད་པས། །གཟུགས་འདྲ་གཟུགས་ལ་མ་རློམ་
པར། །གཟུགས་ཀྱི་རང་བཞིན་ཉམས་སུ་ལོང་། །འབྲོམ་རྗེ་ཤེལ་གྱི་ཁྱེའུ་ཁྱོད། །
ཉེས་སྐྱོན་དྲི་མས་སྟོང་པ་བཞིན། །ང་ནི་འོད་ཀྱི་དགེ་སློང་ཡིན། །སྣང་སྣང་འདྲ་སྟེ་
གཟུང་དུ་མེད། །གཟུང་མེད་འཛིན་པར་མ་བྱེད་པར། །གཉིས་མེད་རང་གྲོལ་
ལྷུག་པར་ཞོག །གཞག་བྱ་བྲལ་ན་འབྲོམ་རྗེ་ཡིན། །བལྟར་མེད་བལྟ་ན་རིན་ཆེན་
ཡིན། །གཉིས་མེད་ཤེས་ན་དབུ་མ་ཡིན། །ཤེས་པས་སྟོང་ན་གནས་ལུགས་ཡིན།།
ང་ནི་ཉི་མའི་འོད་ཟེར་ཡིན། །རྣམ་རྟོག་མེད་དེ་གཟུགས་ཅན་གསལ། །གསལ་བ་
ཉིད་དེ་གཟུང་བྱ་ བྲལ། །གསལ་སྟོང་སྤྲོས་བྲལ་རང་དྭངས་པ། །འཛིན་པ་ཅན་
གང་ཉི་མར་འཁྲུལ། །འཁྲུལ་པ་བྱ་བ་བདེན་མེད་ཡིན། །བདེན་མེད་སྟོང་བའི་ཐ་
སྙད་ ཡིན། །སྟོང་ པ་ ཤེས་ ན་ འཛིན་པ་འཇིག །གཟུང་འཛིན་གཉིས་མེད་བློ་ལས་
འདས། །བློ་འདས་བྱ་བ་ཆོས་དབྱིངས་ཡིན། །གཟིགས་དང་འབྲོམ་རྗེ་བལྟར་
མེད་ལ། །བལྟར་མེད་ཤེས་ན་ལྟ་བ་འཇིག །འཇིག་མེད་ཤེས་ན་དབུ་མ་ཡིན། །
དབུ་མའི་ངང་དུ་བཞག་ན་ཟབ། །དེ་ཡང་བདག་གི་གདམས་པ་ཡིན། །ཞེས་སྣང་
སྟོང་ཟུང་འཇུག་གི་ངང་ནས་ལྟ་སྤྱོད་ཉམས་སུ་བླངས་པས། རྫུན་སྣང་འཁྲུལ་པའི་
སྡུག་བསྔལ་དང་བྲལ་ནས་། གནས་ལུགས་གཟུང་འཛིན་ལས་གྲོལ་བའི་ཆོས་སྐུ་
དམ་པ་ཐོབ་པར་གསུངས་པས། དེ་བཞིན་དུ་ཉམས་སུ་བླང་བྱ་ཡིན། དེ་ལའང་
- 46 -
བརྒྱུད་པ་གསུམ་གྱི་སྒོ་ནས་འཇུག་སྒོ་གསུམ་ཡོད་པར་བཞེད་དེ། འབྲོམ་གྱི་ཞལ་
ནས། ལར་དབུ་མའི་ངང་དུ་སྣ་ཚོགས་སྣང་། །ཆོས་ཐམས་ཅད་རྫུན་པའི་སྣང་བ་
ཡང་། །གཟུགས་མེད་ན་གཟུགས་བརྙན་ག་ལ་འབྱུང་། །དེས་རྒྱུ་སོང་རྫུན་ཡང་
འབྲས་འབྱུང་བས། །ལས་ཁྱད་དུ་མི་གསོད་ཉམས་ལེན་པའི། །ང་ལྟ་བའི་བརྒྱུད་
པ་བཀའ་གདམས་ཡིན། །ང་ཐིག་ལེ་གཅིག་ཏུ་དཔག་མེད་པའི། །ལྷ་གཞལ་ཡས་
བསྐྱེད་དེ་མཆོད་བྱེད་ཀྱང་། །ལས་ཕྲ་ཞིབ་སྟོན་པའི་ཆོས་རྣམས་ལ། །ང་སྒྲོ་སྐུར་
མི་འདེབས་ཉམས་ལེན་པ། །ངེད་བྱིན་རླབས་བརྒྱུད་པའི་བཀའ་གདམས་ཡིན། །
ཆོས་སྣང་སྟོང་སྒྱུ་མའི་གཞལ་ཡས་སུ། །ཡར་ས་ལམ་རིམ་གྱིས་བགྲོད་གྱུར་ཏེ། །
རྒྱུ་ ཚོགས་ གཉིས་ མཐར་ ཕྱིན་ སངས་ རྒྱས་ པ། །ང༌ སྤྱོད་ པའི་ བརྒྱུད་ པ་ བཀའ་
གདམས་ལུགས། །ཞེས་ལུགས་གསུམ་དུ་བསྡུས་པའི་ཇོ་བོའི་ཆོས་ལུགས་དེ་
ཐམས་ཅད་འབྲོམ་ལ་མངའ་བར་འོ་སྐོལ་གྱི་ལུགས་ཀྱིས་འདོད་པ་ཡིན། འབྲོམ་
ལ་རྗེས་འབྲང་མང་ཡང་། གཙོ་བོར་གྲགས་པ་བརྒྱུད་པ་གསུམ་གྱི་ཆོས་ལུགས་སོ་
སོར་འཛིན་པའི་སྲས་གསུམ་མངའ་བ་ལས། འོ་སྐོལ་གྱི་འདི་ཉམས་སུ་ལེན་པའི་
སྲས་ཀྱི་ཐུ་བོ་ཕུ་ཆུང་བ་ནས་བརྒྱུད་པའི་ཟབ་ཆོས་ནོར་བུའི་ཕྲེང་བའི་ཆོས་ལུགས།
ཐིག་ལེ་ཆེན་པོར་ལྷའི་ཕོ་བྲང་བསྐྱེད་ནས་བསྐྱེད་རྫོགས་ཟུང་འཇུག་རྗེས་དྲན་ལྔ་
དང་མི་འབྲལ་བའི་ངང་ནས། ཉམས་སུ་ལེན་པ་བྱིན་རླབས་ཀྱི་བརྒྱུད་པ་ཉིད་ཡིན་
ཏེ། འབྲོམ་ གྱི་ཞལ་ནས། དེ་བས་དཀྱིལ་འཁོར་འདི་བཞེངས་མཛོད། །མི་རྟོག་
དབྱིངས་སུ་འོད་གསལ་བའི། །གཞལ་ཡས་ཚད་ལས་འདས་པར་བཞེངས། །
གཙང་དང་མི་གཙང་རང་གྲོལ་བའི། །འོད་གསལ་ལྷ་ཚོགས་དཀྱིལ་འཁོར་སྐྱེད།།
-47-



ཀུན་མཁྱེན་སྤྲུལ་པས་ཀུན་ཁྱབ་པའི། །ནམ་མཁའ་ཁྱབ་པར་གར་གྱིས་ཁོང་། །
བརྒྱད་ཁྲི་བཞི་སྟོང་མི་རྟོག་པའི། །བྲག་ཆས་འཇིག་རྟེན་ཁྱབ་པར་མཛོད། །རྒྱུ་
རྐྱེན་ཉོན་མོངས་མ་ཁེགས་ན། །འབྲས་བུ་དེ་འདྲ་མི་ཁེགས་པས། །རྩ་བ་ཆོད་ལ་
དབྱིངས་སུ་སྒྱུར། །བསྐྱེད་རིམ་ཡེ་ཤེས་སྐུ་མཆོག་ཡིན། །རྫོགས་རིམ་ཚོགས་
གཉིས་མཐར་ཕྱིན་ཡིན། །ཡེ་ཤེས་ཤེས་བྱ་ཉིད་དང་མཉམ། །ཐུགས་རྗེའང་ནམ་
མཁའ་ལྟ་བུར་ཡངས། །སྣང་བའི་གདན་ནི་པད་ཟླ་ཡིན། །སྐྱེ་བ་མང་སྟེ་རྫུས་
སྐྱེས་ཡིན། །མངལ་ནི་མེ་ཏོག་སྦུབས་སུ་བཤད། །གྲོགས་ནི་འོད་གསལ་ལྷ་
ཚོགས་ཡིན། །ཡི་གེ་མེད་པའི་གནས་ལུགས་ལ། །འབྲོམ་གྱི་བསྐྱེད་རྫོགས་དེ་
འདྲར་ཟད། །ཐ་སྙད་ཡི་གེ་ཧྲུལ་གྱིས། །ཨ་ཅང་སེར་པོའི་ ཨོ་ལ་གྱིས། །ཨེ་མ་
ལྗང་གུའི་ཏཱཾ་ལ་གྱིས། །མི་གཡོ་མཐིང་ནག་ཧཱུྃ་ཀྱང་ཡིན། །དེ་ལས་དེ་འདྲའི་གཞལ་
ཡས་སྐྱེད། །ཕུན་སུམ་ཚོགས་པའི་རང་བཞིན་ཏེ། །འབྲོམ་གྱི་བསྐྱེད་རྫོགས་ཙམ་
དུ་ཟད། །ཨ་ཅང་ཡི་གེ་ཡི་གེས་སྟོང་། །ཡི་གེ་འགྱུར་བ་མི་རྟོག་བྲལ། །པད་ཟླ་ཉི་
མའང་ཡེ་སྟོང་པ༑ །དེ་ལ་བཞུགས་པ་གང་བྲལ་བའི། །རྫོགས་པའི་སངས་རྒྱས་
མཚུངས་མེད་ལ། །དཀོན་མཆོག་འདུས་པར་སྤྱི་བོས་གཏུགས། །ཞེས་གསུངས།
དེ་ཡང་སྐྱབས་གནས་བླ་མ་རྗེས་སུ་དྲན་པ། ལུས་ཡི་དམ་ལྷ་རྗེས་སུ་དྲན་པ། ངག་
བཟླས་བརྗོད་རྗེས་སུ་དྲན་པ། སེམས་ཅན་ཐམས་ཅད་རྩ་བའི་མར་རྗེས་སུ་དྲན་
པ། སེམས་ཆོས་ཉིད་རྗེས་སུ་དྲན་པ་སྟེ་ལྔ་དང་མ་བྲལ་བའི་ངང་ནས་ཉམས་ལེན་
ཐམས་ཅད་གྲུབ་སྟེ། སྔོན་འབྲོམ་གྱིས་ལྷ་བཞིའི་ཞལ་ གཟིགས་ པའི་དུས་སུ།
སྒྲོལ་མའི་ཞལ་ནས། སྲས་ཀྱི་ཐུ་བོ་སྤྱན་རས་གཟིགས། །ཁྱོད་ཀྱི་རྗེས་འབྲང་ཁོ་
-48-
མོས་བསྐྱང་། །ཁོ་མོའི་གདམས་པ་འདི་ལོང་ལ། །རྗེས་སུ་འབྲང་ལ་བསྟན་པར་
གྱིས། །སྐྱབས་གནས་བླ་མ་དྲན་པར་མཛོད། །ལུས་ནི་ལྷ་ཡི་རང་བཞིན་ལ། །
ངག་ནི་བཟླས་བརྗོད་བརྩོན་པར་མཛོད། །འགྲོ་བ་མ་ལུས་ཕ་མར་སོམས། །
སེམས་ཀྱི་གནས་ལུགས་སྟོང་པར་སྤྱོད། །ལྔ་བོ་དེ་ཡི་སྐྱ་བར་ནས། །དགེ་རྩ་
ཐམས་ཅད་དག་པར་མཛོད། །ཅེས་གསུངས་པ་ཡིན་ནོ། །དེ་ལྟ་བུའི་ཟབ་དོན་
ཉམས་སུ་ལེན་པའི་གདམས་པ་འདི་བསྟན་པར་འོས་པའི་གང་ཟག་ཀྱང༌། སྔར་
འདུལ་བའི་ཚུལ་ཁྲིམས་ཀྱིས་རྒྱུད་མཛེས་པ། ཇོ་བོ་ཡབ་སྲས་ཀྱི་རྗེས་སུ་འཇུག་
ཅིང༌། དེ་གཉིས་ལ་ རྩེ་གཅིག་ཏུ་དད་པས་བཀའ་གདམས་ཀྱི་ཆོས་ལུགས་སུ་
ཡོངས་སུ་གྲགས་པའི་གཞུང་མན་ངག་རྣམས་ཐོས་བསམ་སྒོམ་གསུམ་གྱིས་རྒྱ་མ་
ཆུང་བར་སྦྱངས་པས། ད་མིའི་གྲལ་ནས་བུད་ནས་བསླབ་གསུམ་ཉམས་སུ་ལེན་
པ་ལས་གཞན་བྱ་རྒྱུ་མེད་པ་དེ་ལ་བཤད་པར་བྱ་སྟེ། ཇོ་བོའི་ཞལ་ནས། ཆོས་འདི་
བསྟན་པའི་གནད་བཤད་ཉོན། །ང་དང་ཁྱོད་ལ་ཞེ་ཐག་པའི། །དུར་སྨྲིག་གོས་
ཀྱིས་ལུས་བརྒྱན་པ། །རྣམ་ཐར་སྙིང་པོ་སྙིང་དུ་ལེན། །འདུལ་བ་བཞིན་དུ་འདུལ་
ཁྲིམས་བསྲུང་། །མདོ་སྡེ་བཞིན་དུ་ལྷག་བསམ་སྦྱོང་། །མངོན་པ་བཞིན་དུ་ལྷག་
ཤེས་རྒྱས། །གཞི་མ་མ་འཕྱུགས་ཚུལ་ཁྲིམས་གཙང་། །ལམ་སྣ་མ་འཕྱུགས་ཚད་
མེད་འགྲོ །འབྲས་བུ་མི་འཕྱུགས་འཚང་རྒྱ་བའི། །སྐྱེས་བུ་དེ་ནི་འདི་བསྟན་ཡུལ།།
འདི་ཡི་བྱ་བ་རྒྱབ་ཀྱིས་ཕྱོགས། །མི་གྲལ་ནས་བུད་རི་དྭགས་འདྲ། །འཕྲལ་ལ་
ཟས་ཚོལ་བྱ་དང་འདྲ། །ཀོག་སྟེ་ལངས་པས་གཞིས་རྫོགས་པའི། །བྱར་མེད་དེ་ནི་
བསྟན་ཡུལ་ཡིན། །ཞེས་གསུངས་སོ། །དེ་ལྟ་བུའི་སྣོད་ལྡན་དེས། འདི་ཉམས་སུ་
-49



བླངས་པས། གཞི་མ་འདུལ་བའི་ཚུལ་ཁྲིམས་ནས། གསང་སྔགས་ཀྱི་ཐེག་པའི་
ཆོས་ཀྱི་བར་མི་འགལ་བར་སྟན་ཐོག་གཅིག་ཏུ་དྲིལ་ནས་ཉམས་སུ་ལེན་པ་ལ་
མཁས་པའི་བཀའ་གདམས་པ་ཆེན་པོ། ལྟ་བ་མཐོ་ལ་སྤྱོད་པ་ཞིབ་པ། འབྲོམ་
བཞིན་དུ་འབྱུང་སྟེ། དགེ་བའི་བཤེས་གཉེན་པ་ཉིད་ཀྱི་ཞལ་ནས། རྗེ་ཉེས་པའི་དྲི་
མས་མ་གོས་དབྱིངས། །ད་ངས་སྟོང་ལྟ་བ་དབྱིངས་སུ་ཡལ། །ང་འཛིན་མེད་
གཟུང་བ་དབྱིངས་སུ་ཡལ། །ཀྱེ་མི་སྣང་དགུ་སྣང་དཔག་མེད་ཀྱང༌། །དུས་དང་
པོར་འདི་ནས་བྱུང་ས་སྟོར། །དུས་ཐ་མར་འདིར་འགྲོ་ཅི་ཞིག་མཆི། །དུས་ད་ལྟ་
གང་དང་མ་འབྲེལ་བ། །དུས་གསུམ་གྱི་སྟོང་པའི་ཆོས་ལུགས་ལ། །ཕར་བལྟར་
མེད་ཡུལ་གྱིས་བསླུས་པར་འགྱུར། །ཚུར་བལྟར་མེད་རང་གིས་བསླུས་པར་
འགྱུར། །ང་ གཉིས་མེད་ཤེས་ པ་ བལྟར་མེད་པ། །ཀྱེ་ ཡལ་ ཡུལ་ མང་ སྟེ་ རང་
ཚུགས་ཞིག །ཁོ་བར་བུར་མང་སྟེ་དཔྱད་ན་འཇིག །ཁྱོད་མེད་བཞིན་དོན་མེད་ཅི་
ལ་འཁྲུལ། །འབྲོམ་ཤེལ་གྱི་མེ་ཏོག་རང་དྭངས་ལ། །སྐུ་བདེན་མེད་སྣང་བའི་
སངས་རྒྱས་བྱོན། །ལས་རྟེན་འབྲེལ་བཟང་སྟེ་བཟང་སྣང་ཡིན། །དེ་ཞེན་ན་འཆིང་
བས་ཕ་ཚད་སྒྱུར། །ཨ་དེ་ཀུན་གཞི་མེད་ཚིག་གི་ལྷང་། །ཞེན་བྱ་ཞེན་བྱེད་བློ་ཡིས་
སྟོང་། །བློ་རང་ཚུགས་མི་ཐུབ་གསལ་ཙམ་ལ། །གནས་གང་ལ་ཇི་ལྟར་ཞེན་པར་
གྱུར། །གསལ་བྱ་བ་རྟོག་མེད་བདེ་སྟོང་ཡིན། །ཀྱེ་མ་དཔྱད་སྣ་ཚོགས་མཛེས་
མཛེས་འདྲ། །ཧ་དཔྱད་ན་མི་གདའ་ཇི་ལྟར་ལགས། །ཨ་སྐྱེ་མེད་རང་གིས་སྟོང་
བས་ལན། །ཕཊ་ད་ནི་རང་གྲོལ་ལྷུག་པར་ཞོག །འབྲོམ་ཁོ་བོའི་འདུ་འཛིའི་སྤོང་
ལུགས་ཡིན། །འབྲོམ་ང་ཡི་དགོན་པ་དེ་འདྲ་གདའ། །ཀྱེ་དགའ་བར་སོམས་ཤིག་
རྗེས་འབྲང་རྣམས། །ང་ཉན་ཐོས་ནང་ནས་བཀའ་གདམས་པ། །ཆོས་ལྟ་བའི་གླུ་
སྐད་དེ་སྒྲོགས་ན། །ཁོང་ཐེག་ཆེན་ཁས་ལེན་ཇི་སྐད་ཟེར། །ལར་ཨ་ཝ་དྷཱུ་ཏཱིའི་
རྗེས་འབྲང་བའི། །ཕ་ཨ་ཏི་ཤ་ཡི་རྗེས་འབྲང་ལ། །མི་ཐེག་དམན་ཡིན་ཞེས་ཐེག་
ཆེན་སུ། །ང་བཙུན་པོ་རྨོངས་པར་མ་ཤོར་བ། །ཆོས་རྒྱལ་བའི་འབྱུང་གནས་
བསྐྱངས་ པའི་ དྲིན། །ང་ མཁས་པ་བཙུན་ ཚུགས་མ་ བཅོམ་པ། །ལས་རྒྱུ་འབྲས་
ཟབ་མོ་བསྒོམས་པའི་དྲིན། །ང་བསྒོམས་པས་ ཁ་ཏོན་མི་འཇོམས་པ། །བཀའ་
མདོ་སྡེ་ཟབ་མོ་བལྟས་པའི་དྲིན། །ང་ཀློག་པས་བསམ་གཏན་མི་འཇོམས་པ། །རྗེ་
བླ་མའི་མན་ངག་འཆུན་པའི་དྲིན། །ཆོས་ཐམས་ཅད་གཅིག་ཏུ་རབ་བསྡུས་ནས།
གནས་གདན་ཐོག་གཅིག་ཏུ་བསྒོམ་ཤེས་པ། །ཀྱེ་དཀའ་སྤྱད་ཆོས་ལ་བྱས་པའི་
དྲིན། །རྗེ་ སངས་ རྒྱས་ བྱ་བ་ ཀུན་མཁྱེན་ཡིན། །དེ་སྤངས་རྟོགས་ཚོགས་གཉིས་
མཐར་ཕྱིན་ཡིན། །ང་ཕ་མའི་དོན་དུ་དེ་འདོད་པས། །དུས་དང་པོར་ཐོས་པས་སྒྲོ་
འདོགས་བཅད། །དུས་གཉིས་པར་བསམས་པས་སྒྲོ་འདོགས་བཅད། །དུས་
གསུམ་པར་བསྒོམས་ནས་སྒྲོ་འདོགས་བཅད། །ཀྱེ་དེ་ཡང་གཅིག་ཉིད་མ་ཡིན་ཏེ།
ང་ཐོས་དུས་ཚེ་ན་བསམ་སྒོམ་བསྡོ་(བདོ)། །ང་བསམ་དུས་ཚེ་ན་ཐོས་སྒོམ་བསྡོ་
(བདོ)། །ང༌ སྒོམ་དུས་ ཚེ་ན་ཐོས་བསམ་བསྡོ་ (བདོ)། །ང་ གཅིག་ཏུ་མ་ལུས་
བསྡོམས་བྱས་ནས། །ཆོས་ལམ་དུ་ཁྱེར་ནས་འགྲོ་ཤེས་པས། །ང་བཀའ་གདམས་
ཕྱོགས་ཆར་མ་ལྷུང་བས། །དོན་རྒྱ་འབག་བཞིན་དུ་འཁྲུལ་ཤེས་པའི། །ལེགས་
ཀུན་ཏུ་གཏོགས་ཏེ་བཀའ་གདམས་ཡིན། །ཞེས་གསུངས་པས་ན། ཆོས་ལུགས་
འདི་ཉམས་སུ་ལེན་པ་གལ་ཆེ་བས། ཐེ་ཚོམ་གྱི་སྤྲོས་པ་དོར་ལ་འདི་ལ་དད་གུས་
- 51 -
- 50 -



རྩེ་གཅིག་ཏུ་བསྒོམ་པར་བྱའོ། །དེ་རྣམས་ཀྱིས་སྤང་བྱ་རྒྱུ་འབྲས་དང༌། བླང་བྱ་རྒྱུ་
འབྲས་བཤད་པ་སྟེ་ཆོ་ག་ལ་མི་འཇུག་པའི་གོང་དུ་ལོང་དང་སྦྱར་ནས་ཞག་མང་དུ་
བསམ་པར་བྱ་བའི་ཆོས་ཡིན་ནོ།། །།
སྤྱི་དོན་གསུམ་པ་ཆོ་ གའི་ རིམ་པ་དང་སྦྱར་ནས། དེར་བགྲོད་པའི་ལམ་
ཉམས་སུ་བླང་ཚུལ་བཤད་པ་ནི། སྤྱི་དོན་གསུམ་སྟེ། སྦྱོར་བ། དངོས་གཞི། རྗེས་
སོ། །དང་པོ་ལ་གཉིས་ཏེ། གདུལ་བྱའི་སྣོད་བྱིན་གྱིས་བརླབ་པ་དང༌། དེ་ཉིད་
རྗེས་སུ་བཟུང་བའི་ཕྱིར་མཎྜལ་བཞེངས་པའི་ཆོ་གའོ། །དང་པོ་ལའང་གཉིས་ཡོད་
པ་ལས། དང་པོ་སྦྱོར་བའི་སྦྱོར་བ། སློབ་དཔོན་རང་རྒྱུད་ལ་བསྐུལ་མ་གདབ་པ་
ནི། སློབ་དཔོན་གྱིས་རྗེས་དྲན་ལྔ་གསལ་བཏབ་ནས། རང་གི་གནས་གསུམ་དུ་
ཡི་གེ་གསུམ་བཀོད་དེ། སློབ་མ་རྣམས་ཀྱིས་ཐོས་ཙམ་དུ། སྔོན་འབྲོམ་ཆོས་ཀྱི་
རྒྱལ་པོས་མཛད་པའི་དད་པའི་ལྗོན་ཤིང་ལན་གཅིག་གམ་གཉིས་སམ་གསུམ་ལ་
སོགས་པ་ཡིད་ཆེས་པར་བསྒྲག་སྟེ། དེའི་དཔེ་ནི་ལོགས་ན་བཞུགས་སོ། །གཉིས་
པ་སྦྱོར་བ་ཉིད་དཔོན་སློབ་ཐུན་མོང་དུ་བྱ་བ་ནི། སྐབས་འདིར་དཀོན་མཆོག་གི་
དྲུང་དུ་ཅི་འབྱོར་པའི་མཆོད་པ་བཤམས་ནས། དཔོན་སློབ་ཐམས་ཅད་ཀྱིས་ཡན་
ལག་བདུན་པ་མདོར་བསྡུས་ སམ། རྒྱས་པ་གང་གྲུབ་བྱས་ཏེ། དེ་ནས་མགྲིན་
གཅིག་ཏུ་འབྲོམ་གྱིས་མཛད་པ་རྣམས་ལན་གསུམ་བརྗོད་དོ། །འདིའི་དཔེ་ཡང་
ལོགས་ན་ཡོད་དོ། །གཉིས་པ་མཎྜལ་བཞེངས་པའི་སྐབས་འདིར། སྔར་ལུང་མ་
ཐོབ་པ་རྣམས་གཞན་དུ་གཏང་ལ། སྣོད་དང་མི་ལྡན་པའི་གང་ཟག་གིས་དབེན་
པའི་གནས་ཁང་དེའི་ནང་གི་ཐོག་དཀར་པོ་ཨོཾ་གྱི་རྣམ་པ་ལོགས་རྣམས་ཀྱི། ཤར་
སེར་པོ་མའི་རྣམ་པ། ལྷོ་དཀར་པོ་ཎིའི་རྣམ་པ། ནུབ་སྔོན་པོ་པད་ཀྱི་རྣམ་པ།
བྱང་ལྗང་གུ་མེའི་རྣམ་པ། འོག་གཞི་དཀར་པོ་ཧཱུྃ་གི་རྣམ་པར་མ་ཎི་སྦྱོང་ཤིང་
（བགྲང་ཞིང་)བྱུག་སྟེ། ཡིག་འབྲུ་རྣམས་མཚོན་པ་ཙམ་རེ་བྱ། གནམ་རྒྱན་དང༌།
བཀའ་གདམས་ལྷ་བཞིས་གཙོ་བྱས་པའི་རྟེན་གསུམ་ཚང་བར་བཤམ། དགེ་སློང་
བཅུ་དྲུག་གམ། བརྒྱད་དམ། བཅུ་གཉིས་སམ། དྲུག་གམ། བཞིའམ། གཉིས་
གང་འཛོམ་པས་སྣམ་སྦྱར་གྱོན་ཏེ། རྟེན་གསུམ་ལ་ཕྱག་བཙལ་ལ། རྫོགས་སངས
རྒྱས་དང་བྱང་ཆུབ་སེམས། །ཐུགས་རྗེ་ཅན་གྱིས་བདག་ལ་ནི། །མི་དགེའི་ལས་
རྣམས་སྦྱང་བའི་ཕྱིར། །གསོ་སྦྱོང་དམ་པ་སྩོལ་བར་མཛོད། །ཅེས་གསོལ་བ་ལན་
གསུམ་བཏབ་ལ། ཡང་། རྒྱལ་སྲས་རྣམས་ཀྱི་ཇི་ལྟ་བར། །བདག་ཀྱང་དེ་བཞིན་
བསྒྲུབ་ པར་ བགྱི། །ཞེས་ལན་གསུམ་བརྗོད་པས། གསོ་ སྦྱོང་ བླངས་ནས། རང་
རང་ཐུབ་པར་བསྐྱེད་པའི་གནས་གསུམ་དུ། ཡིག་འབྲུ་གསུམ་བཀོད་ལ། སྣོད་
གཙང་མར་ཆུ་གཙང་མ་དྲི་བཟང་བཏབ་པ་མདུན་དུ་བཞག་སྟེ། གནས་གསུམ་གྱི་
ཡིག་འབྲུ་ལས་འོད་འཕྲོས་ནས་ཆུ་ལ་ཐིམ། ངག་ཏུའང་འབྲུ་གསུམ་བརྗོད་པ་
ལས། ཆུ་དེ་ཟག་མེད་ཀྱི་ཡེ་ཤེས་ཀྱི་བདུད་རྩིར་བྱིན་གྱིས་བརླབས། དེ་ནས་ཆུ་
ཅུང་ཟད་རེ་ཁྱེར་ནས་ཕྱོགས་བཞིའི་ལུང་པར་ཕྱིན་ཏེ། དེ་ན་གནས་པའི་ས་བདག་
ཆུ་བདག་ལ་སོགས་པ་ལ། ཆུ་དེ་གཏོར་བས་ཁྲུས་བྱས་པར་བསམས་ལ། ངེད་
ཆོས་ཀྱི་བྱ་བ་ཞིག་གི་སླད་དུ་འདི་ནས་ས་དང་ཆུ་དག་སློང་བས། ཁྱེད་རྣམས་ཀྱིས་
བསམ་པ་བཟང་པོས་དགའ་བར་བྱིན་ལ་དགེ་བའི་སྐལ་བ་ལོང་ཞིག་ཅེས་སྨྲས་
ནས། དེ་རྣམས་ཀྱིས་དགའ་བར་ལོང་ཞིག་ཟེར་བར་བསམས་ལ། ས་དང་ཆུ་གང་
- 52 -
• 53 -



འདུག་གི་སྣ་ཚང་བར་བླང༌། ཕྱོགས་ཐམས་ཅད་ཚང་བར་ལེན་པ་པོ་མེད་ན།
གཅིག་གིས་ཕྱོགས་ཐམས་ཅད་ནས་བླངས་ལ་གནས་ཁང་དུ་སླེབ་པའི་ཚེ། ཕྱོགས་
གང་ནས་བླངས་པའི་ས་དང་ཆུ་དག་རང་རང་གི་ཕྱོགས་སུ་མ་ནོར་བར་བཞག་ལ།
དེ་ན་བཞུགས་པའི་བླ་མ་དང་རྟེན་གསུམ་གྱིས་གཙོ་བྱས་པ་ཐམས་ཅད་ལ་ཕྱག་
གསུམ་བཙལ་ནས། ཀྱེ་བླ་མ་དང་དགེ་འདུན་རྣམས་གསན་དུ་གསོལ། ཐམས་
ཅད་བརྟེན་པའི་ས་ཆེན་པོ་འདི་ནི། གང་ལ་བསླངས་པས་དེ་ཡང་མགུ་ལ། དེ་
ཐམས་ཅད་ཀྱང་སྐལ་བ་དང་ལྡན་པར་ཁོ་བོས་བྱིན་གྱིས་བརླབས་སོ། །ཐམས་
ཅད་སྡུད་པར་བྱེད་པའི་ཆུ་འདི་ནི་གང་ལ་བསླངས་པས་དེ་ཡང་མགུ་ལ། དེ་ཡང་
ཁོ་བོས་རྙོག་པ་མེད་པར་བྱས་སོ། །ད་ནི་གང་ནའང་བར་ཆོད་དང་རྐྱེན་ངན་པ་མི་
གདའ་བས། བླ་མ་དང་དགེ་འདུན་ གྱིས་ གཞལ་ཡས་ཁང་བཞེངས་ སུ་ གསོལ།
ཞེས་ལེན་པ་པོ་གཅིག་ཡིན་ན་ལན་གཅིག་པོས་ཁྱབ། བཞི་ཡིན་ན་རིམ་པས་རེ་
རེས་དེ་སྐད་ཅེས་བརྗོད་དོ། །དེ་མ་ཐག་ཏུ་དེར་གནས་པ་ཐམས་ཅད་ཀྱིས་མགྲིན་
གཅིག་ཏུ། ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ། །འཇིག་རྟེན་གསུམ་
གྱི་མགོན་པོ་དྲི་མ་གསུམ་སྤངས་པ། །སངས་རྒྱས་པདྨ་རྒྱས་པ་འདབ་འདྲའི་སྤྱན་
མངའ་བ། །འདི་ནི་འཇིག་རྟེན་དགེ་བའི་བཀྲ་ཤིས་དང་པོའོ། །དེ་ཡིས་ཉེ་བར་
བསྟན་པའི་མཆོག་རབ་མི་གཡོ་བ། །འཇིག་རྟེན་གསུམ་ན་གྲགས་ཤིང་ལྷ་དང་
མིས་མཆོད་པ། །ཆོས་ཀྱི་དམ་པ་སྐྱེ་རྒུ་རྣམས་ལ་ཞི་བྱེད་པ། །འདི་ནི་འཇིག་རྟེན་
དགེ་བའི་བཀྲ་ཤིས་གཉིས་པའོ། །དགེ་འདུན་དམ་པ་ཆོས་ལྡན་ཐོས་པའི་བཀྲ་
ཤིས་ཕྱུག །ལྷ་དང་མི་དང་ལྷ་མ་ཡིན་གྱིས་སྦྱིན་པའི་གནས། །ཚོགས་ཀྱི་མཆོག་
- 54 -
རབ་ ངོ་ཚ་ཤེས་དང་དཔལ་གྱི་གཞི། །འདི་ནི་འཇིག་རྟེན་དགེ་བའི་བཀྲ་ཤིས་
གསུམ་པའོ། །ཞེས་ལན་གསུམ་ལ་སོགས་པའི་བར་དུ་བརྗོད་དོ། །དེ་ནས་ཕྱོགས་
བཞིར་རྒྱལ་ཆེན་བཞིའི་ གཏོར་མ་མཆོད་པ་དང་བཅས་པ་ རེ་དང༌། བགེགས་
གཏོར་གཅིག་ཀྱང་བཤམས་ལ། དེ་རྣམས་རིམ་པ་བཞིན་དུ་ཕུལ་ལ་ ཕྲིན་ལས་
བཅོལ། བཤད་སྦྱང་བྱས་ལ། བགེགས་གཏོར་གཏོང་བ་དང་མཉམ་དུ་བགེགས་
བསྐྲད་པར་བྱའོ། །དེ་ནས་ཐམས་ཅད་ཀྱང་ཐུབ་པར་རབ་ཏུ་གསལ་བཏབ་ལ་
འབྲུ་གསུམ་དང་། མ་ཎི་ཟློ་ཞིང་། ས་སྣ་ཆུ་སྣ་བླངས་པ་དེ་དག་སོ་སོ་ལ་ས་བཟང་
པོ་དང༌། སྔར་བཞིན་བྱིན་རླབས་བྱས་པའི་ཆུས་གཙོ་བྱས་པ་མང་དུ་བསྣན་ལ་
འཇིམ་པ་སྦྱར་ཏེ། ཕྱོགས་བཞི་ནས་སྟེགས་བུ་བཞེངས། སྟེགས་བུ་རྙིང་པ་ཡོད་ན་
དེའི་ཕྱོགས་བཞི་ནས་བྱུག ཐང་མཉམ་པ་ལ་བྱེད་ན་དེ་ལའང་བྱུག་པ་ཙམ་བྱའོ། །
དེ་ནས་ཐམས་ཅད་ཀྱིས། ཨོཾ་སྭ་སར་ཝ་བྷཱ་ཝ་ཤུད་དྷ་སརྦ་དྷརྨཱ་སྭ་སར་ཝ་བྷཱ་ཝ་ཤུད་
དྷོཉཧཾ། ཞེས་བརྗོད་པས་སྣོད་བཅུད་མཐའ་དག་སྟོང་པར་བསམ། དེའི་ངང་ནས།
ཕྱི་བཀོད་ པ་བསམ་གྱིས་མི་ ཁྱབ་ པའི་ སྤྱན་ རས་གཟིགས་བསྐྱེད། དེའི་ཐུགས་
ཀར་མི་མཇེད་ཀྱི་བཀོད་པའི་ཐུབ་པ་བསྐྱེད། དེའི་ཐུགས་ཀར་བོད་ཁམས་ཀྱི་
བཀོད་པའི་སྤྱན་རས་གཟིགས་བསྐྱེད། དེའི་ཐུགས་ཀར་རང་རང་གི་གནས་ཁང་
གི་སྤྱན་རས་གཟིགས་བསྐྱེད་ལ། དེའི་ཐུགས་ཀར་མཎྜལ་བཞེངས་པར་བསམས་
ལ། ཐིག་གདབ་པར་བྱ་སྟེ། འཇའ་རིས་པདྨའི་ས་བཞག་ནས། །ཚངས་ཐིག་དང་
པོ་བཏབ་པ་དེ། །ཆ་བཞིར་བགོས་ལ་མཚན་མ་བྱ། །གཉིས་ཀྱི་ཚད་མཉམ་ཐིག་
སྐུད་ལའང་། །ཚངས་ཐིག་རྩེ་མོ་རྙེད་བྱའི་ཕྱིར། །བཞི་ཆ་བཞི་ཆའང་བསྣན་བྱས་
བ 55 -



ལ། །ཤར་ནུབ་ཕྱེད་ཀྱི་དབུས་བཟུང་ནས། །ལྷོ་བྱུང་བྱ་རོག་རྗེས་བྱས་ལ། །
ཚངས་ཐིག་གཉིས་པ་གདབ་པར་བྱ། །དེ་ནས་ཚངས་ཐིག་ཕྱེད་ཚད་ཀྱིས། །ཚངས་
པའི་ཐིག་རྩེར་བཟུང་བྱས་ནས། །ཟུར་བཞིར་བྱ་རོག་རྗེས་བཙལ་ལ། །ཟུར་ཐིག་
ལོགས་ཐིག་གདབ་པར་བྱ། །དེ་ནས་ལོ་བརྟུབས་གསུམ་སྟེང་ནས། །ཐིག་ རིང་
བཞི་བཏབ་ཐིག་ཐུང་དྲུག །སླར་ཡང་སྔ་མའི་ཐིག་རིང་བཞིན། །ཕྱི་ནང་དབུས་
དོར་མཐའ་གཉིས་གདབ། །དབུས་གཉིས་ནང་མ་ཕྱེད་ཕྱེད་བགོ །དབུས་ཕྱི་
བཞིར་བགོ་སླར་ཡང་ནི། །སྔ་མའི་ཐིག་ཐུང་དང་མཚུངས་པས། །དང་པོ་ཕྱེད་
བགོ་ཕྱེད་ཕྱི་བགོ །གཉིས་པ་བཞིར་བགོ་ཐིག་ཐུང་བཅུའོ། །དེ་ནང་མཎྜལ་བཅོ་
ལྔ་པོའང༌། །རྟ་བབས་བཅས་པར་བཞེངས་འདོད་ན། །ཕྱི་མའི་ནང་ མ་ནང་མ་
ཀུན། །བཞི་བཞིར་བགོས་ལ་ཕྱི་མ་གཉིས། །ཕྱེད་ཕྱེད་ནས་བགོས་བཞིར་གྱུར་
ནས། །ཕྱི་ནང་གཉིས་པོའི་དབུས་དོར་ལ། །མཐའ་གཉིས་བཏབ་སོགས་ཕྱི་དང་
མཚུངས། །ནང་རྣམས་རྟ་བབས་མེད་འབྲི་ན། །ཕྱི་མ་ཕྱི་མའི་ནང་ནས་ནི། །ཕྱི་
མའི་ ཆ་ ཕྲན་ ཙམ་ བོར་ནས། །གསུམ་ བགོ་ ཕྱི་ མ་ གཉིས་བགོས་ལ། །ནང་ མ་
དབུས་དོར་མཐའ་གཉིས་གདབ། །ཕྱི་མ་ཕྱེད་བགོ་ཕྱེད་ཕྱིའང་བགོ །དེ་ནས་ཐིག་
ཐུང་དག་གིས་ནི། །སུམ་ཆའི་ཚད་དུ་བགོས་བྱས་ལ། །དེ་ཡི་ནང་མ་གཉིས་སུ་
བགོ །དེ་ནང་ཕྱེད་གདབ་ཕྱེད་ཕྱིའང་བགོ །དེ་ཡི་ཕྱི་མ་བཞིར་བགོ་བྱ། །དེ་དག་
མི་ཤོང་ཐམས་ཅད་ཀྱང་། །རྟ་བབས་མེད་པར་སུམ་ཆ་ཡི། །ཚུལ་གྱིས་གདབ་བྱ་
དེ་ཡང་ནི། །མི་ཤོང་རྒྱུས་བསྡུས་དཔྱད་ལ་བྲི། །གཅིག་གམ་གཉིས་སམ་གསུམ་
བཞི་སོགས། །བླ་མ་ལྷ་བཞི་སོགས་དང་སྦྱར། །ཀུན་དབུས་འདབ་བཞི་ལྷ་ཡིན་
ཏེ། །ལྟེ་བ་བླ་མའི་ཕོ་བྲང་ངོ་། །ཞེས་བྱ་བའི་ཚུལ་འདིས་བཏབ་ལ། ཚོན་བཀྱེ་བ་
ནི། པདྨའི་ལྟེ་བ་དཀར། འདབ་བཞིའི་ཤར་སེར། ལྷོ་དཀར། ནུབ་མཐིང་ག
བྱང་ལྗང་གུ་སྟེ། ཕྱོགས་ཚོན་དུ་བྱ་བ་རྣམས་ཀྱང་དེའི་རིམ་པ་བཞིན་བྱའོ། །གྲུ་
ཆད་རྣམས་སུ་ལྷ་མོ་དང༌། སྒོ་བཞི་ལ་རྒྱལ་ཆེན་བཞི་བཀོད། ཟུར་དང་ལོགས་
རྣམས་སུ་མཆོད་རྟེན་དཀར་པོ་མང་དུ་བྲི། མཐའི་ཁོར་ཡུག་ནང་མ་ལ་པད་འདབ་
སྟོང་ཚང་བའམ། གང་ཤོང་མང་དུ་བྲི། དེའི་ཕྱི་རུ་འཇའ་ཚོན་སྣ་ལྔས་བསྐོར། དྲ་
བ་དྲ་ཕྱེད་དང༌། རྟ་བབས་སྣམ་བུ་བཞི་མ་དང༌། ཆོས་འཁོར་དང༌། དེའི་པད་
གདན་དང༌། འཁོར་ལོའི་སྟེང་དུ་གདུགས་རྣམས་སྤྱི་ལུགས་བཞིན་བྲིའོ། །དེ་ནས་
རྫས་ དགོད་པ་ནི། བུམ་པ་འཛོམ་ན། དབུས་ སུ་ ལྟེ་བ་ལ་གཅིག དེའི་སྟེང་དུ་
གཅིག ཕྱོགས་བཞིར་རེ་རེ་སྟེ་དྲུག་གམ། ཡང་ན་དབུས་སུ་གཅིག་སྟེ་ལྔའམ།
དབུས་ཀྱི་གཅིག་པོ་ལ་བརྟེན་པར་ཡང་བྱ། དེ་ཐམས་ཅད་ཀྱང་བུམ་རྫས་ལྔ་ཚན་
ལྔ་དང་། དྲི་བཟང་དང་། འོ་མའི་ཆུ་དང་། ཁ་རྒྱན་དང་།། གཟུངས་ཐག་ཀྱང་
བཞིའམ་གཅིག་གི་བར་དུ་བཏགས་པར་བྱའོ། །བུམ་པ་མེད་པའི་གཏོར་མ་ལ་
བརྟེན་པའང་མཛད་དེ་བུམ་པ་ཅན་འཐད་གསུང་ངོ་། །དེ་ནས་འབྱོར་པ་དང་
བསྟུན་ལ། ཕོ་བྲང་གི་སྟེང་དུ་བླ་མ་རྣམས་ཀྱི་གཏོར་མ་དང་། ལྷ་བཞིའི་དང་ལྔ་
བཤམ། ཡང་ན་ཐམས་ཅད་དབྱེར་མེད་པའི་གཅིག་བཤམ། དེའང་མི་ལྕོགས་ན།
སྔར་བགེགས་སྐྱོད་ཀྱི་དུས་ཀྱི་རྒྱལ་ཆེན་གྱི་གཏོར་མ་བཞི་པོ་གསོས་ལ། ཕྱོགས་
བཞིར་དགོད། དཀར་པོ་བརྒྱད་ཅུས་གཙོ་བྱས་པའི་ཆོས་སྐྱོང་སྤྱིའི་གཅིག་དང༌།
བསྟན་མ་རྣམས་ཀྱི་གཅིག་སྟེ་གཡས་སུ་བསྒྲིག འགྲོ་དྲུག་སྤྱི་དང༌། གཞི་བདག་
-57-
- 56 -



གི་གཅིག་གཡོན་དུ་བསྒྲིག་གོ །དེ་ཐམས་ཅད་དཀར་གསུམ་མངར་གསུམ་གྱིས་
བརྒྱན་པའི་འཛིན་གཏོར་དུ་བྱའོ། །མར་མེ་ལ་སོགས་པའི་མཆོད་པ་རྣམ་པ་ལྔ་
པོའང་ཆ་བཅུ་དྲུག་ བཅུ་དྲུག་གིས་ ཕྱོགས་ ཐམས་ཅད་བསྐོར། དྲི་བཟང་གི་ཆུ་
མཆོག་ཏུ་མང་བར་བྱའོ། །དེ་ནས་སྔར་ལུང་ཐོབ་པའི་དགེ་སློང་བཞི་ལ་སོགས་པ་
གང་གྲུབ་ཀྱིས། སྐྱབས་འགྲོ་སེམས་བསྐྱེད་དང་ལྡན་པས། ཐིག་ལེའི་བསྐྱེད་ཆོག་
བྱས་ལ་གཟུངས་ཐག་འཐེན་ཅིང་བསྙེན་པ་ལ་འཇུག་སྟེ། ཐུབ་པའི་ཤར། སྤྱན་
རས་གཟིགས་ཀྱི་ལྷོ། མི་གཡོ་བའི་ནུབ། སྒྲོལ་མའི་བྱུང་ནས་བཟླས་སོ། །ཐམས་
ཅད་ནས་མི་འཁོབས་ན། གང་འཁོབས་པའི་ཕྱོགས་ནས་ལྷ་བཞི་ཆར་གྱི་བཟླས་
པ་བྱའོ། །དགེ་སློང་མདོ་དབྱངས་ཤེས་པ་གང་གྲུབ་ཀྱིས་ས་གཞི་བྱིན་རློབ་དང་།
སྤྱན་འདྲེན་དང་། བསྟོད་དབྱངས་མཆོད་འབུལ་ལ་སོགས་པའི་དབྱངས་བྱའོ། །
དེ་རྣམས་ནི་སློབ་མ་གསར་པ་རྗེས་སུ་འཛིན་པ་ལ་ལྟོས་ནས་སྦྱོར་བའི་ཆོ་ག་སྟེ་
རྒྱས་པར་བཤད་ཟིན་ཏོ།། །།
གཉིས་པ་དངོས་གཞི་ཐིག་ལེ་བཅུ་དྲུག་བསྟན་པ་ནི། དེ་ནས་དགེ་སློང་
སྣམ་སྦྱར་གྱོན་པ་ཞིག་གིས་དྲི་བཟང་གི་ཆུ་ཁྱེར་ནས། ཕྱིའི་ལུང་མ་ཐོབ་པ་དང་།
ཁྱད་པར་དུ་ཁྱེའུ་དང་བུ་མོ་གཙང་མ་བཅུ་དྲུག་གམ། བརྒྱད་དམ། བཅུ་གཉིས་
སམ། དྲུག་གམ། བཞིའམ། གཉིས་ཡན་ཆོད་རྣམས་ཀྱང་ཁྲུས་བྱེད་དུ་གཞུག་
ཁྱེའུ་དང་བུ་མོ་ཀུན་རིགས་ལྔའམ། ལྷ་བཞིའི་ཁ་དོག་དང་ལྡན་པའི་གོས་སམ།
ཡང་ན་ཁྱེའུ་རྣམས་དཀར་པོ། བུ་མོ་རྣམས་ལྗང་གུའི་གོས་གྱོན་དུ་གཞུག ཁྱེའུ་དང
བུ་མོ་འདིས་སྤོས་འབུལ་བ་ལ་སོགས་པ་ཐམས་ཅད་ལ་བསླབ་ཅིང་། མཆོད་རྫས་
-58 -
ཐམས་ཅད་ཕྱི་ནས་བརྟད་ལ་འོང་། ཐམས་ཅད་ཀྱིས་ཀྱང་ནང་དུ་དཀྱིལ་འཁོར་
མཐོང་མ་ཐག་ཏུ་ཕྱག་དང་སྐོར་པ་གྱིས་ཤིག་བྱས་ལ་ནང་དུ་འོངས་ནས་དེ་བཞིན་
དུ་བྱའོ། །དེ་ནས་སློབ་དཔོན་ལ་ཕྱག་གསུམ་བཙལ་ཏེ། སློབ་དཔོན་གྱི་རྗེས་སུ་
ཟློ་ཞིང་གསོལ་བ་བཏབ་པ་ནི། ཕྱོགས་བཅུ་ན་བཞུགས་པའི་སངས་རྒྱས་དང་བྱང་
ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། སློབ་དཔོན་བདག་
ལ་དགོངས་སུ་གསོལ། བདག་མིང་འདི་ཞེས་བགྱི་བས། ཉེས་དམིགས་ཅན་ གྱི་
འཁོར་བ་འདི་སྤངས་ཏེ། ཐར་པའི་ཡོན་ཏན་ཐོབ་པར་འཚལ་བས། སློབ་དཔོན་
གྱིས་དེའི་ལམ་བསྟན་ དུ་ གསོལ། ཞེས་ལན་གསུམ་བྱ། སློབ་དཔོན་གྱིས་
དེའི་ལན། མིང་འདི་ཞེས་བྱ་བ་ཁྱེད་རྣམས་འཁོར་བའི་འདམ་ལས་འདའ་བར་
བྱེད་པའི་ལམ་ཐུན་མོང་མ་ཡིན་པ་ང་ལས་ཉན་པར་འདོད་དམ། ཞེས་ལན་གཅིག་
དྲི། སློབ་མས་དེ་ཁོ་ན་ལྟར་འཚལ་བས་ཐུགས་བརྩེ་བ་ཅན་སློབ་དཔོན་ཁྱེད་ཀྱིས་
ཐུགས་བརྩེ་བའི་སླད་དུ་བདག་ལ་ཐུགས་བརྩེ་བར་མཛད་དུ་གསོལ། ཞེས་ལན་
གཅིག་བརྗོད། དེ་ནས་སློབ་དཔོན་གྱིས། སྔོན་སངས་རྒྱས་ཀྱིས་ཆོས་མཐའ་ཡས་
པ་གསུངས་པས། དེང་སང་ཆོས་ལུགས་མི་འདྲ་བ་མང་ཡང་། འོ་སྐོལ་ཇོ་བོ་ཆེན་
པོ་སྤྲུལ་པའི་སྐུ་དེའི་རྗེས་སུ་སློབ་པ་ཡིན། ཇོ་བོ་ལ་བླ་མ་བརྒྱུད་པ་གསུམ་གྱི་ཆོས་
མཐའ་དག་རྫོགས་པར་མངའ་ཞིང་། དེའི་སློབ་མ་གཙོ་བོར་ཁུ་རྔོག་འབྲོམ་གསུམ་
དུ་གྲགས་ཀྱང་། ཇོ་བོའི་ཡོན་ཏན་རྫོགས་པར་མངའ་བའི་འབྲོམ་གྱི་རྗེས་སུ་སློབ་
པ་ཡིན། དེ་ལ་ཡང་བརྒྱུད་པ་གསུམ་དུ་སྲོལ་འཛིན་པ་མངའ་བ་ལས། འོ་སྐོལ་གྱི་
འདི་ཉམས་ལེན་བྱིན་རླབས་ཀྱི་བརྒྱུད་པ་ཡིན་ཏེ། བླ་མ་ཡབ་སྲས་ནས་བཟུང་
-59 -



ནས་ བཀའ་གདམས་པ་ཆེན་ པོ་ རྣམས་ སྙན་ནས་སྙན་དུ་བརྒྱུད། ཐུགས་ནས་
ཐུགས་སུ་བརྒྱུད་པ། མར་མེ་མཛད་དང་སྤྱན་རས་གཟིགས། །ཤེས་རབ་མཆོག་
ལྡན་ཤེས་རབ་རྒྱལ། །གཞོན་ནུ་རྒྱལ་མཚན་རྣལ་འབྱོར་པ། །རིན་ཆེན་རྒྱལ་
མཚན་དེ་ཡི་སྲས། །དར་མ་རྒྱལ་མཚན་དེ་ཡི་སྲས། །བྱང་ཆུབ་བཟང་པོ་མཆོག་ཏུ་
བསྔགས། །ཐུན་མོང་མ་ཡིན་མཆོག་ཏུ་བསྔགས། །ཞེས་སློབ་དཔོན་ནམ་མཁའ་
རིན་ཆེན་གསུང་བ་དེ་བཞིན་དུ་རིམ་པ་ལྟར་དེང་སང་གི་བར་དུ་བརྒྱུད་ནས།
ཉམས་སུ་བླང་དུ་ཡོད་པས་བསྒོམ་པ་གལ་ཆེའོ། །སྔར་ཡང་སྦྱོར་ཆོག་གི་རིམ་པ་
མང་དུ་བཤད་མོད་ཀྱིས། འདིར་ཡང་འཁོར་བའི་ཉེས་དམིགས་ལ་འཇིགས་སྐྲག་
ཆེན་པོ་དང༌། མྱ་ངན་ལས་འདས་པའི་ལམ་ལ་སྤྲོ་བའི་བསམ་པས་སྐྱབས་འགྲོ་
དང་སེམས་བསྐྱེད་སྤྱི་དང་མཐུན་པར་རྒྱས་པ་བྱ། ཡང་ན་སྔར་བློའི་སྦྱོང་ཚུལ་
རྣམས་ཞིབ་ཏུ་བསྟན་ཟིན་པས། འདིར་བཤད་པ་མང་པོ་མི་བྱ་བར། སྐྱབས་འགྲོ་
སེམས་བསྐྱེད་ཆོ་ག་དངོས་ཙམ་ལ་བརྟེན་ཏེ། ཕྱོགས་བཅུ་ན་བཞུགས་པའི་སངས་
རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། སློབ་
དཔོན་བདག་ལ་དགོངས་སུ་གསོལ། ཕྱོགས་བཅུ་ན་བཞུགས་པའི་སངས་རྒྱས་
དང་བྱང་ཆུབ་སེམས་དཔའ་ཐམས་ཅད་དང༌། སློབ་དཔོན་གྱིས་བདག་མིང་འདི་
ཞེས་བགྱི་བ་དཀོན་མཆོག་གསུམ་ལ་སྐྱབས་སུ་འགྲོ་བར་མཛོད། ཅེས་གསོལ་
འདེབས་ལན་གསུམ་དུ་བྱ། དེ་ནས་ཡང་དགོངས་སུ་གསོལ་དེ་ཉིད་དང༌། དུས་ཀྱི་
ཁྱད་པར་རྣམས་ དཀོན་མཆོག་གསུམ་རེ་རེའི་སྔོན་དུའང་འདྲ་བར་བཏང་ལ།
བདག་མིང་འདི་ཞེས་བགྱི་བ། དུས་འདི་ནས་བཟུང་སྟེ། ཇི་སྲིད་འཚོའི་བར་དུ།
རྐང་གཉིས་རྣམས་ཀྱི་མཆོག་སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་
མཆིའོ། །ཞི་བ་འདོད་ཆགས་བྲལ་བ་རྣམས་ཀྱི་མཆོག་ཆོས་རྣམས་ལ་སྐྱབས་སུ་
མཆིའོ། །ཚོགས་རྣམས་ཀྱི་མཆོག་འཕགས་པའི་དགེ་འདུན་རྣམས་ལ་སྐྱབས་སུ་
མཆིའོ། །ཞེས་ལན་གསུམ་གྱིས་སྐྱབས་འགྲོ་ཐུན་མོང་བ་བླང་ངོ་། །དེ་ནས་སེམས
བསྐྱེད་པར་གསོལ་བ་བཏབ་སྟེ། ཕྱོགས་བཅུ་ན་བཞུགས་པའི་སངས་རྒྱས་དང་
བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། སློབ་དཔོན་
བདག་ལ་དགོངས་སུ་གསོལ། ཇི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་རྣམས་དང༌། ས་ཆེན་པོ་ལ་རབ་ཏུ་
བཞུགས་པའི་བྱང་ཆུབ་སེམས་དཔའ་ཆེན་པོ་རྣམས་ཀྱིས། དང་པོར་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་ཐུགས་བསྐྱེད་པ་དེ་བཞིན་དུ། བདག་མིང་
འདི་ཞེས་བགྱི་བ་ལ་ཡང༌། སློབ་དཔོན་གྱིས། བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་སེམས་བསྐྱེད་པ་མཛོད་ཅིག ཅེས་ལན་གསུམ་བྱ། དེ་ནས་
སྐྱབས་འགྲོ་ཁྱད་པར་ཅན་བྱ་བ་ནི། དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་
པོ་ལ་མཆིས་ཀྱི་བར་དུ་ཞེས་པའི་དུས་དང་། ཚོགས་རྣམས་ཀྱི་མཆོག འཕགས་པ་
བྱང་ཆུབ་སེམས་དཔའ་ཕྱིར་མི་ལྡོག་པའི་དགེ་འདུན་ཆེན་པོ་རྣམས་ལ་སྐྱབས་སུ་
མཆིའོ། །ཞེས་པའི་སྐབས་དེ་གཉིས་བསྒྱུར་བ་ལས། གཞན་རྣམས་ཐུན་མོང་བའི་
ཆོ་ག་དང་འདྲའོ། །དེ་ནས་སེམས་བསྐྱེད་པ་ནི། དགོངས་སུ་གསོལ་གོང་བཞིན་
དུ་བྱས་ལ། བདག་མིང་འདི་ཞེས་བགྱི་བས་སྐྱེ་བ་འདི་དང་སྐྱེ་བ་གཞན་དང་
གཞན་དག་ཏུ། སྦྱིན་པའི་རང་བཞིན་དང་། ཚུལ་ཁྲིམས་ཀྱི་རང་བཞིན་དང་།
• 61 -
- 60 -



བསྒོམས་པའི་རང་བཞིན་གྱི་དགེ་བའི་རྩ་བ་ཅི་བགྱིས་པ་དང་། བགྱིད་དུ་སྩལ་བ་
དང༌། བགྱིད་པ་ལ་རྗེས་སུ་ཡི་རང་བའི་དགེ་བའི་རྩ་བ་དེས། ཇི་ལྟར་སྔོན་གྱི་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་
དང༌། ས་ཆེན་པོ་ལ་རབ་ཏུ་བཞུགས་པའི་བྱང་ཆུབ་སེམས་དཔའ་ཆེན་པོ་རྣམས་
ཀྱིས། དང་པོར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཐུགས་བསྐྱེད་
པར་མཛད་པ་དེ་བཞིན་དུ། བདག་མིང་འདི་ཞེས་བགྱི་བས་ཀྱང་། དུས་འདི་ནས་
བཟུང་ནས་ཇི་སྲིད་བྱང་ཆུབ་ཀྱི་སྙིང་པོ་ལ་མཆིས་ཀྱི་བར་དུ། བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཆེན་པོ་ལ་སེམས་བསྐྱེད་པར་བགྱིའོ། །སེམས་
ཅན་མ་བསྒྲལ་བ་རྣམས་བསྒྲལ་བར་བགྱིའོ། །མ་གྲོལ་བ་རྣམས་དགྲོལ་བར་
བགྱིའོ། །དབུགས་མ་ཕྱུང་བ་རྣམས་དབུགས་དབྱུང་བར་བགྱིའོ། །ཡོངས་སུ་མྱ་
ངན་ལས་མ་འདས་པ་རྣམས་ཡོངས་སུ་མྱ་ངན་ལས་འདའ་བར་བགྱིའོ། །ཞེས་
ལན་གསུམ་གྱིས་སེམས་བསྐྱེད། དེ་ནས་ཐིག་ལེ་བཅུ་དྲུག་པོ་རྣམས་སློབ་དཔོན་
གསུང་བའི་རྗེས་སུ། སློབ་མ་རྣམས་བསྒོམ་དུ་བཅུག་ཅིང་། སོས་གདལ་ལ་བློ་
ཡུལ་དུ་ངེས་པར་བསླབ། བཟླས་པའི་སྐབས་སུ་སླེབ་པ་ན། བསྙེན་པ་འུར་
བ་བྱེད་པ་ཡིན། དེ་ཡང་དབང་པོ་རབ་ལ་ཞག་གཅིག་ལ་ཐིག་ལེ་བཅུ་དྲུག་པོ་
རྫོགས་པའམ། དབང་པོ་འབྲིང་མན་ཆད་ལ་ཞག་རེ་ལ་ཐིག་ལེ་རེ་རེ་རྫོགས་པར་
བཅུ་དྲུག་པོ་རིམ་གྱིས་སྟོན་པ་ཡིན་ཏེ། དང་པོ་ནི། ཨོཾ་སྭ་སརྦ་བྷཱ་ཝ་ཤུད་དྷ་སརྦ་
དྷརྨཱ་སྭ་སརྦ་བྷཱ་ཝ་ཤུད་དྷོཉཧཾ། ཞེས་བརྗོད་པས་སྣོད་བཅུད་མཐའ་དག་སྟོང་པར་
བསམ། དེའི་ངང་ལས་རང་རང་གི་སེམས་ཉིད་ཐིག་ལེ་དཀར་པོ་གསལ་ལ་རྟོག་
པ་མེད་པ་ཤེལ་གྱི་སྒོ་ངའམ། འོད་ཀྱི་རྣམ་པ་ལྟར་ཧྲིལ་ཧྲིལ་བ། བསྐྱེད་ན་སྤྲུལ་པ་
མ་ལུས་པ་བསྐྱེད་པར་ནུས་པ། གློད་ན་རང་བཞིན་གྱི་དབྱིངས་སུ་ཡལ་ཏེ་འགྲོ་བ་
ཞིག་བསྒོམ། དེ་རྒྱ་ཇེ་ཆེ་འཕང་ཇེ་མཐོ་ལ་སོང་བས། རང་ཉིད་ཐུགས་རྗེ་ཆེན་པོ།
ངོ་བོ་ཐུབ་པ་དང་དབྱེར་མེད་པའི་ལོངས་སྐུར་བསམ། དེའི་ངང་ལས་རང་གི་
མདུན་དུ་པཾ་དཀར་པོ་ཞིག་བྱུང་བ་ལས། ནམ་མཁས་གར་ཁྱབ་ཏུ་ཁུབ་པའི་པདྨ་
དཀར་པོ་ཞིག་བསམ། ཡང་དེའི་སྟེང་དུ་ཨ་དཀར་པོ་ཞིག་གྱུར་པ་ལས། ཟླ་བའང
དེ་ཙམ་པ་བསྐྱེད། དེའི་སྟེང་དུ་ཧྲིདཀར་པོ་ཞིག་གྱུར་པ་ལས། སྤྱན་རས་གཟིགས
ཕྱག་སྟོང་སྤྱན་སྟོང་དབུ་བཅུ་གཅིག་པ། རྩ་བའི་ཕྱག་མཚན་སྤྱི་དང་མཐུན་པ།
ནམ་མཁས་གར་ཁྱབ་ཏུ་དེའི་སྐུས་ཁྱབ་པ། གནས་གསུམ་ནས་ཡིག་འབྲུ་གསུམ་
ལས་འོད་འཕྲོས་ཤིང་སེམས་ཅན་གྱི་དོན་མཛད་པ། བ་སྤུའི་བུ་ག་ལ་སོགས་པ་
སྐུའི་དཀྱིལ་འཁོར་ཐམས་ཅད་སངས་རྒྱས་ཀྱི་ཞིང་ཁམས་བསམ་གྱིས་མི་ཁྱབ་
པས་གང་བ། དེའི་མཐའ་སུས་ཀྱང་མི་རྟོགས་པ། ཟ་མ་ཏོག་བཀོད་པའི་མད་་་་་
བཞིན་དུ་ཚད་མེད་པའི་སྐུ་དེ་བསྐྱེད་པར་བྱ་སྟེ། དེ་ཉིད་རང་བཞིན་གནས་ལུགས་
ཀྱི་ཐིག་ལེ་ཞེས་ཀྱང་བྱ་གསུང་། དེ་ལྟ་བུའི་སྐུ་དེ་ལ་དད་གུས་ཀྱིས་སྐུ་བལྟ་བའི་
མཆོད་པ་བྱས་པས་རབ་ཏུ་མཉེས་ཏེ། ཐུགས་ཀ་ནས་ཡེ་ཤེས་ཀྱི་སྒོ་ཝལ་གྱིས་ཕྱེ་
བའི་ནང་དུ་བདག་དང་སེམས་ཅན་ཐམས་ཅད་ཞུགས་ཏེ་ཕྱིར་མ་ལུས་པར་བསམ།
ཕྱིའི་སྐུ་དེ་ཉིད་གཞལ་མེད་ཁང་དུ་བསམ་མོ། །དེ་ནི་ཕྱིའི་བཀོད་པ་བསམ་གྱིས་
མི་ཁྱབ་པའི་ཐིག་ལེ་དང་པོའོ།། །།
དེའི་ཐུགས་ཀར་པཾ་དཀར་པོ་ལས་པདྨ་དཀར་པོ་དང་། ཨ་དཀར་པོ་ལས་
- 63 -
•62-



ཟླ་བའི་གདན་ཏེ། གཉིས་པོ་དེ་འོག་ནས་འབྱུང་བ་ཐམས་ཅད་ཀྱི་གདན་ཡང་ཡིན་
ནོ། །དེའི་སྟེང་དུ་ཨོ་སེར་པོ་ལས་ཐུབ་པ་སྤྲུལ་པའི་སྐུ་མཆོག་ཟུང་གཅིག་གིས་
ལྡེམ་བྱས་པ། བདེན་པ་བཞིའི་ཆོས་སྟོན་ཅིང་གནས་དུ་མར་སྤྲུལ་པ་བཀྱེ་ནས་
དོན་མཛད་པ། སངས་རྒྱས་དང་བྱང་ཆུབ་སེམས་དཔའ་དང༌། འཕགས་པ་ཉན་
རང་དུ་མས། ཕོ་བྲང་དེའི་མཐའི་ངོས་ཐམས་ཅད་ཁེངས་ཤིང༌། དེ་ཐམས་ཅད་ཀྱི་
གནས་གསུམ་གྱི་ཡིག་འབྲུ་ལས་འོད་འཕྲོས་པས། བདག་གིས་གཙོ་བྱས་པའི་
འགྲོ་དྲུག་དེར་འཁོད་པ་ཐམས་ཅད་ཀྱི་སྒོ་གསུམ་ལ་ཕོག་ནས་སྒྲིབ་པ་གཉིས་བག་
ཆགས་དང་བཅས་པ་སྦྱངས་ནས་ལུས་ཤེལ་སྒོང་ལྟར་སྒྲིབ་པ་མེད་པའི་གསལ་
བར་གྱུར་པ། ཕྱོགས་ཐམས་ཅད་འཇའ་ཚོན་གྱི་གུར་དུ་འཁྲིགས་པའི་གནས་དེར།
རང་གཞན་ཐམས་ཅད་ཐུགས་རྗེ་ཆེན་པོ་ཞལ་གཅིག་ཕྱག་གཉིས་པ། གཡས་ན་
ནོར་བུ་རིན་པོ་ཆེའི་ཕྲེང་བ། གཡོན་ན་པད་སྡོང་འཛིན་པར་བསྐྱེད་ནས། རང་
རང་གི་གནས་གསུམ་གྱི་ཡིག་འབྲུ་ལས་ཀྱང་འོད་འཕྲོས་ཏེ། དེའི་སྣ་ལས། ཐུབ་
པས་གཙོ་བྱས་པ་དེ་རྣམས་ལ་མཆོད་པའི་སྤྲིན་ཕུང་རྒྱུན་མི་འཆད་པར་འབྱུང་བར་
བསམས་ལ། ཡན་ལག་བདུན་པ་བྱས་ཏེ། ཕྱག་དང་ཕྱག་ཡུལ་གཉིས་སྟོང་པའི།།
རྣམ་དག་སྐུ་ལ་ཡེ་ཕྱག་འཚལ། །སྐྱེ་གནས་འཇིག་པས་མ་གོས་པའི། །དྲི་མེད་
མཆོད་ཚོགས་འབུལ་ལོ་ལྷ། །སྒོ་གསུམ་སྐྱེ་གནས་འཇིག་བྲལ་བའི། །ཉེས་པའི་
གཡང་ས་མཐོལ་ལོ་བཤགས། །སྟོང་ཡང་སྣ་ཚོགས་སྐུར་སྟོན་པའི། །གྲངས་མེད་
འདྲེན་ལ་རྗེས་ཡི་རང་། །སྨོན་དང་མཚན་མས་སྟོང་པ་ཡི། །འཁོར་ལོ་དབྱིངས་སུ་
བསྐོར་དུ་གསོལ། །སྐྱེ་བས་སྟོང་པའི་ཆོས་སྐུ་ཁྱེད། །ལྷུན་གྲུབ་གནས་པའི་རང་
- 64 -
བཞིན་ལས། །གང་དུའང་འདའ་བར་མ་མཛད་ཅིག །དགེ་བ་འདི་ཡིས་འཁོར་བ་
རྣམས། །འདི་འདྲར་རྟོགས་ཏེ་འདི་འདྲ་བའི། །གཞལ་ཡས་ཁང་དུ་འདྲོངས་གྱུར་
ཏེ། །གསང་སྔགས་འདི་བཞིན་སྤྱོད་པར་བསྔོ། །གནས་སྐབས་ཀྲི་ཡའི་ལྷ་ལྔ་
བཞིན། །པད་དཀར་སྟོང་ལྡན་ལྟེ་བ་ལ། །ཟླ་བ་ཞུན་མའི་གདན་སྟེང་དུ། །ཕྱི་ནང་
གསང་བ་དེ་ཉིད་ཀྱི། །བསྐྱེད་རྫོགས་མཆོག་ཏུ་བསྔགས་པར་ཤོག །གློ་བུར་འདི་
ཡང་ཆོས་དབྱིངས་ལས། །ཐ་དད་ཅི་ཡང་ཡོད་མ་མཆིས། །ཐ་དད་མེད་པར་ཕུན་
ཚོགས་པའི། །བཀྲ་ཤིས་ཕུན་སུམ་ཚོགས་པར་ཤོག །གཙང་མ་རིགས་ཀྱི་བཀྲ་
ཤིས་ཤོག །ཐོག་མཐའ་བར་གསུམ་གཙང་མ་ལས། །གཡོས་པ་མེད་པའི་བཀྲ་
ཤིས་ཤོག །ཅེས་བཤེས་གཉེན་པས་མཛད་པ་དེ་རྣམས་ཀྱིས་ཡིད་ཆེས་པར་བྱས་
ལ། གཞན་ཡང་འདོད་དོན་དག་ལ་གསོལ་བ་བཏབ་ནས། ལྷ་ཚོགས་གསལ་ལ་
རང་བཞིན་མེད་པའི་ངང་ལ་རྩེ་གཅིག་ཏུ་ལྷན་ཏེ་མི་སྐྱོ་བའི་བར་དུ་མཉམ་པར་
བཞག་པར་བྱ་སྟེ། ཇོ་བོའི་ཞལ་ནས། དེ་སྐད་དུ་ཡང་གསུང་རབ་ལས། །མེ་ལོང་
ཤིན་ཏུ་(བཞིན་དུ་ཞེས་པའང་སྣང）ཡོངས་དག་ལ། །ཇི་ལྟར་རང་བཞིན་མེད་པ་ཡི།
གཟུགས་བརྙན་སྣང་བ་དེ་བཞིན་དུ། །ཆོས་རྣམས་དེ་བཞིན་ཤེས་པར་གྱིས། །དེ་
བཞིན་བདག་ཀྱང་དེ་འདྲ་བས། །བདག་གི་ཆོས་ཀྱང་དེ་ཉིད་ལས། །མ་འདས་
རྫུན་ པའི་ སྣང་བ་ཡིན། །ཞེས་ གསུངས་པ་བཞིན་བསྒོམ་མོ། །དེ་ལ་སྐྱོ་ན་རྗེས་
དྲན་ལྔའི་སྒོ་ནས་ལངས་ཏེ། བདག་གིས་སྣ་དྲངས་ལ་འགྲོ་དྲུག་ཐམས་ཅད་གཙོ་
བོ་ལ་ སྐོར་བ་བྱེད་ཅིང་། ཨོཾ་མུ་ནེ་མུ་ནེ་མཧཱ་མུ་ན་（ནེ》ཡེ་སྭཱཧཱ། ཞེས་འུར་བ་
བགྲང་ཞིང་འོད་ཀྱི་འཕྲོ་འདུས་སྒྲིབ་པ་སྦྱོང་བར་བསམ་པ་གལ་ཆེ། ཐིག་ལེ་
- 65 -



ཐམས་ཅད་ཀྱི་སྐབས་སུ་མ་ཎི་བགྲངས་ཀྱང་མི་འགལ་ལོ། །འདིར་མི་མཇེད་ཀྱི་
བཀོད་པ་ཡིན་པས་ཐུབ་པ་བསྐྱེད་པ་འདི་ལེགས་གསུང་། སྤྱན་རས་གཟིགས་
ཕྱག་སྟོང་པའམ། རྩ་ཕྱག་བཞི་བཅུ་པར་གཙོ་བོ་བསྐྱེད་པ་དང༌། མ་ཎི་བགྲང་
བའང་འགལ་བ་མེད་གསུང་ངོ༌། །དེ་ལྟར་བསྙེན་པ་དང་སྐོར་བ་བྱས་པས། གཙོ་
བོ་དེ་མཉེས་ནས། ཐུགས་ཀའི་སྒོ་ཕྱེ་བས་ནང་ནས་འོད་ཟེར་ཞིག་བྱུང་བས་དྲངས་
ཏེ་གཙོ་བོ་ཉིད་ཀྱི་འཁོར་དེ་རྣམས་དང་། བདག་གིས་གཙོ་བྱས་པའི་འགྲོ་དྲུག་
ཐམས་ཅད་ནང་དུ་ཞུགས་པར་བསམ་མོ། །དེ་ལྟར་ཕྱི་མ་ཕྱི་མ་ནས། ནང་མ་ནང་
མའི་ཐུགས་ཀར་ཞུགས་པའི་ཚེ། ཕྱི་མ་དེ་དག་ངོ་བོ་ལྷ། རྣམ་པ་དེ་ཉིད་ཀྱི་སྐུ་
མདོག་དང་འདྲ་བའི་འོད་ཀྱི་གཞལ་ཡས་ཁང་། སྟེང་ཨོཾ་གྱི་རྣམ་པ། ཤར་མ། ལྷོ་
ཎི། ནུབ་པད། བྱང་མེ། འོག་གཞི་ཧཱུྃ་གི་རྣམ་པར་སྣང་བ། གྲུ་བཞི་སྒོ་བཞི་རྟ་
བབས་ལ་སོགས་པས་སྤྲས་པ། ཕྱི་ནས་ནང་གསལ་བ། ནང་ནས་ཕྱི་གསལ་བར་
མོས་པ་བརྟན་པར་བྱའོ། །འདིའི་སྐབས་སུ་རྒྱས་པར་བཤད་པ་ཡིན་གྱི། འོག་མ་
རྣམས་ལ་ས་བོན་དང༌། གཙོ་འཁོར་མི་འདྲ་བའི་བསྐྱེད་རིམ་དང༌། སྔགས་མི་
མཚུངས་མོད་ཀྱི། གདན་པད་ཟླ་ནས་ཐུགས་ཀར་ཞུགས་པའི་བར་དུ་གཞན་
ཐམས་ཅད་འདིར་བཤད་པའི་ཆོ་ག་ལ་ཁྱད་པར་མེད་དོ། །འདི་ནི་ཁྱད་པར་དུ་མི་
མཇེད་ཀྱི་ཐིག་ལེ་སྟེ་གཉིས་པའོ།། །། །
དེའི་ཐུགས་ཀར་འོ་སྐོལ་ར ང་གི་གངས་རིའི་བཀོད་པ་སེམས་ པས་
ཧྲིདཀར་པོ་ལས་སྤྱན་རས་གཟིགས་རྩ་ ཕྱག་བཞི་བཅུ་པའམ། ཕྱག་བཞི་པར་
བསྐྱེད་ཀྱང་ཆོག་མོད་ཀྱི། འོ་སྐོལ་དབུ་རུའི་ཆ་འདིར། ཞལ་གཅིག་ཕྱག་གཉིས་པ་
- 66 -
ཞིག་མངོན་དུ་གྱུར་པས། དེ་བཞིན་དུ་བསྒོམས་ན་བྱིན་རླབས་ཆེ་སྟེ། སྔོན་དགེ་
བའི་བཤེས་གཉེན་རིན་ཆེན་གསལ་གྱིས། འབྲོམ་ཆོས་ཀྱི་རྒྱལ་པོ་ཉིད་ལ། ཁྱེད་
རང་གི་བསྐྱེད་ལུགས་གཞན་ལ་མེད་པ་ཞིག་ཞུ་བྱས་པས། སྤྱན་རས་གཟིགས་ལ་
མཆོད་པ་ཕུལ་གསུངས་ནས། འབྲོམ་དུ་མ་སྒོམས། ཁོ་བོ་འདི་འདྲ་ཞིག་ཡིན་
གསུང་ནས། པད་ཟླའི་སྟེང་དུ་ཧཱུྃཞིག་ཏུ་གྱུར་ཏེ། དེ་ལས་ཁྱེའུ་དཀར་པོ་བཞེངས་
པའི་སྐུ་ཅན། ཞལ་འཛུམ་ཞིང་ཅུང་ཟད་འགྱིང་བ། ཤེལ་ཕྱིས་པ་འདྲ་བའི་དྭངས་
པ། དབུ་སྐྲ་མཐིང་ག་དཔུང་མགོ་གཉིས་ན་མར་ཉིལ་ལེ་བ། ཕྱག་གཡས་ན་ནོར་
བུ་རིན་པོ་ཆེའི་ཕྲེང་བ་བགྲང་བ། ཕྱག་གཡོན་ན་ཤེལ་གྱི་འཁར་བ་དཀར་པོ་
བཟུང་བ། འཁར་བ་དེའི་རྩེ་ལ་པདྨ་དཀར་པོ་འདབ་མ་སྟོང་དུ་གྱེས་པ། དེའི་ལྟེ་
བ་སེར་པོ་ལ་ཟླ་བའི་གདན། དེའི་སྟེང་ན་ཡུམ་ཆེན་མོ་ཕྱག་མཚན་སྤྱི་དང་མཐུན་
པར་བཞུགས་པ། དེའི་གཡས་ན་བླ་མ་མར་མེ་མཛད། གཡོན་ན་ཤཱཀྱ་ཐུབ་པ་ངོ་
བོ་གཅིག་ལ་རྣམ་པ་ཐ་དད་པར་བཞུགས་པ། འདབ་མ་རྣམས་ལ་སངས་རྒྱས་
སྟོང་དང༌། གཞན་ཡང་ཕྱོགས་བཅུའི་སངས་རྒྱས་སྲས་བཅས་རྣམས་ཀྱང་འཁོད་
པ། དེ་རྣམས་ཀྱི་གནས་གསུམ་གྱི་ཡིག་འབྲུ་གསུམ་ལས་འོད་འཕྲོས་ཏེ། དགེ་
བའི་བཤེས་གཉེན་རིན་ཆེན་གསལ་ལ་ཐིམ་ཐིམ་འཇུག་པར་མཛད་ཅིང་། ཞལ་
ནས་ཀྱང་། གཞུང་པ་ཁྱེད་ཀྱིས་སངས་རྒྱས་གྱི་བསྟན་པ་རིན་པོ་ཆེ་ཤིན་ཏུ་གསལ་
བར་བྱས་སོ། །ཞེས་གསུང་ཞིང་དབང་བསྐུར་ནས་ལྟད་མོ་ཆེན་པོ་བསྟན། དེའི་ཚེ་
དགེ་བའི་བཤེས་གཉེན་རིན་ཆེན་གསལ་གྱི་ཐུགས་དགོངས་ལ། ཕ་འབྲོམ་སྟོན་
གྱི་སྐུ་དྲིན་ལ་དཀོན་མཆོག་གསུམ་གྱི་དབང་ཐོབ། རྒྱལ་བ་ཡབ་སྲས་ཀྱི་ཐུ་བོ་ང་
- 67-



རང་ཡིན་སྙམ་པ་འཁྲུངས་ཏེ། ད་གཟོད་ཕ་མི་བཞུགས་ཙ་ན་ང་འདི་ལྟ་བུ་སུ་ལ་ཞུ་
སྙམ་པ་དང༌། དགེ་བའི་བཤེས་གཉེན་པའི་ཞལ་ནས། རིན་ཆེན་གསལ། ཕྱི་དཔེ་
ལས་མངོན་སུམ་དགའ་བ་ ཡིན། འོན་ཀྱང་འདིའི་རྩ་བ་མ་རྫོགས་ ཀྱི་བར་དུ།
བྱང་ཆུབ་སེམས་དཔའ་གཞོན་ནུར་གྱུར་པ་དག་གི་རྒྱལ་མཚན་འཛིན་པ་ཞིག་ཡོད་
པས་དེ་སྟེན། ངེད་གཉིས་ལ་རྣམ་དབྱེ་མི་བདོག་གིས་གསུང་། ཡང་། རིན་ཆེན་
གསལ་བཤད་པའང་ཡིན་ཏེ། དེ་བས་ཀྱང་ལག་ལེན་གཙོ་བས། གནས་གསུམ་
གྱི་ཡིག་འབྲུ་གསུམ་ལས་འོད་ཟེར་ཁྱེ་ལ་ཕ་མ་རྣམས་ཀྱི་སྒོ་གསུམ་བྱིན་གྱིས་
རློབས་ལ། ཁྱེའུ་ངའི་ལུས་འདི་ཇི་འདྲ་བ་དེ་བཞིན་དུ་མཛོད་ཅིག་ཅེས་པའང་
གསུངས་ནས། ཁོང་གིས་ཀྱང་དེ་ལྟར་མཛད་གསུང་བར་གདའ་བས། འདིར་ཡང་
གཙོ་བོ་དེའི་ཆ་ལུགས་སུ་བསྐྱེད་ལ། འཁོར་སངས་རྒྱས་དང་བྱང་ཆུབ་སེམས་
དཔའ་དུ་མས་བསྐོར་བར་བསམ། སྙིང་པོ་མ་ཎི་བགྲང་ལ་གཞན་ཐམས་ཅད་གོང་
དང་མཚུངས་སོ། །དེ་ནི་ཡང་སྒོས་བོད་ཁམས་ཀྱི་ཐིག་ལེ་སྟེ་གསུམ་པའོ།། །།
དེའི་ཐུགས་ཀར་རང་གི་གནས་ཁང་འདི་ཉིད། jལས་སྤྱན་རས་གཟིགས་
བཞེངས་སྐུ་ཞལ་གཅིག་ཕྱག་གཉིས་པ་གོང་བཞིན་དུ་བསྒོམས་ལ། འདིར་ཡང་མ་
ཎི་བགྲང་། གཞན་རྣམས་གོང་བཞིན་ལས། དེའི་ཐུགས་ཀར་རྡུལ་ཚོན་གྱི་མཎྜལ་
ཉིད་བཞེངས་པ་ཡིན་པས་དེའི་བསྐྱེད་ཆོག་བྱ་སྟེ། དེ་ཡང་སྒོ་བཅུ་དྲུག་ཚང་བར་
ཡོད་ཅིང༌། སྤྲོས་པ་ལ་དགའ་ན། སྒོ་ ཕྱི་མ་བཞི་ལ་ ཕྱི་བཀོད་པའི་སྤྱན་རས་
གཟིགས་དང༌། མི་མཇེད་ཀྱི་ཐུབ་པ་དང་། བོད་ཁམས་དང་། རང་གི་གནས་ཁང་
གི་ སྤྱན་རས་གཟིགས་གཉིས་ ཀྱི་བར་དུ། རིམ་པ་བཞིན་གོང་ལྟར་བསྐྱེད་ནས་
ནང་དུ་ཞུགས་ཏེ། སླར་ཡུམ་ཆེན་མོ་ནས་བཟུང་བའི་ཐིག་ལེ་འོག་ནས་སྟོན་པ་
བཅུ་གཉིས་པོ་རྣམས་ལ་རིམ་པ་བཞིན་དུ་འཇུག་གོ །གཞན་ཡང་སྒོ་གཅིག་མ་ལ་
སོགས་པ་ཡིན་ན། ཕྱི་མ་དེ་ཉིད་སྤྱན་རས་གཟིགས་གནས་ཁང་གི་ལྷར་བསྐྱེད་
པའི་ཐུགས་ཀར་ཞུགས་ནས། སླར་དེའི་ཐུགས་ཀར་ཡུམ་ཆེན་མོའི་ཐིག་ལེ་ལ་
སོགས་པ་འོག་ནས་འཆད་པ་རྣམས་བསྒོམས་ནས་མཐར་བྱང་ཆུབ་ཆེན་པོའི་ཐིག་
ལེའི་བར་དུ་འཇུག་པ་ཉིད་བདེ་ལ། རྒྱུན་དུ་ནར་མར་བསྒོམས་པ་ལ་ནི། རང་
ཉིད་སྤྱན་རས་གཟིགས་གནས་ཁང་གི་བཞིན་བསྐྱེད་ནས། དེའི་ཐུགས་ཀར་ཡུམ་
ལ་སོགས་ པའི་ ཐིག་ལེ་ལྷག་མ་བསྒོམས་པ་ ཡིན། སྙིང་པོ་ནི། མ་ཎིའོ། །དེ་ནི་
གནས་ཁང་དང་བྲིས་པ་དཀྱིལ་འཁོར་གྱི་ཐིག་ལེ་སྟེ་བཞི་པའོ།། །།
དེའི་ཐུགས་ཀར་ཡུམ་ཆེན་མོ་སེར་མོ་ཞལ་གཅིག་ཕྱག་བཞི་མ། གཡས་
དང༌ པོ་ཐུགས་ཀར་སྐྱབས་སྦྱིན་མཛད་པ། གཉིས་པས་རྡོ་ རྗེ་འཛིན་པ། གཡོན་
དང་པོ་མཉམ་གཞག གཉིས་པ་ན་གླེགས་བམ་འཛིན་པ། ཞབས་སྐྱིལ་ཀྲུང་དུ་
བཞུགས་པ། འཁོར་ཕྱོགས་བཅུའི་སངས་རྒྱས་སྲས་བཅས་ཀྱིས་བསྐོར་ནས་ཞལ་
ནས་ཤེར་ཕྱིན་གྱི་སྒྲ་འུར་འུར་བ་གསུང་ཞིང༌། སྤྲོས་བྲལ་དུ་ངེས་པ་ལྷང་ལྷང་སྐྱེ་
བར་བསྒོམ། འདིར་སྙིང་པོ་ནི། ཏདྱ་ཐཱ། ཨོཾ་ག་ཏེ་ག་ཏེ་པཱ་ར་ག་ཏེ་པཱ་ར་སཾ་ག་ཏེ་
བོ་དྷི་སྭཱཧཱ། ཞེས་པ་བཟླ། ཤེར་སྙིང་ལ་སོགས་པའི་མདོ་རྣམས་ཀྱང་བསྒྲག་གོ །
གཞན་ཡང་གནས་འདིར་རང་ལ་ཤེར་ཕྱིན་གྱི་ཟབ་དོན་བསྒོམ་པའི་མན་ངག་
ཉམས་སུ་བླང་དགོས་ཡོད་པ་རྣམས་ཀྱང་བསྒོམ་མོ། །དེ་ནི་ཡུམ་ཤེར་ཕྱིན་གྱི་ཐིག་
ལེ་སྟེ་ལྔ་པའོ།། །།
-68 -
- 69 -



དེའི་ཐུགས་ཀར་སངས་རྒྱས་ཐུབ་པ་ཆེན་པོ། འཁོར་ས་བཅུའི་བྱང་ཆུབ་
སེམས་དཔའ་འབའ་ཞིག་གིས་བསྐོར་བ་བསྒོམ། སྙིང་པོ་ནི། ཨོཾ་མུ་ནེ་མུ་ནེ་མཧཱ་
མུ་ནེ་ཡེ་སྭཱཧཱ། ཞེས་བཟླ། གནས་འདིར་རང་ལ་སངས་རྒྱས་སྤྲུལ་སྐུའི་སྒྲུབ་ཐབས
བསྒོམ་དགོས་པ་གཞན་ཡོད་ནའང་ཉམས་སུ་བླང་ངོ༌། དེ་ནི་དེའི་སྲས་ཐུབ་པའི་
ཐིག་ལེ་སྟེ་དྲུག་པའོ། །
དེའི་ཐུགས་ཀར་སྤྱན་རས་གཟིགས་ཕྱག་སྟོང་སྤྱན་སྟོང་པ་རྩ་ཕྱག་ལས་
གཞན་པ་རྣམས་ཀྱིས་ཀྱང་ཕྱག་མཚན་དུ་མ་འཛིན་པ། འཁོར་ས་བཅུའི་བྱང་ཆུབ་
སེམས་དཔའ་འབའ་ཞིག་གིས་བསྐོར་བར་བསྒོམ། སྙིང་པོ་ནི་མ་ཎིའོ། །སྐོར་བ་
ལ་སོགས་པའི་སྐབས་སུ་སྤྱན་རས་གཟིགས་དེའི་བ་སྤུའི་བུ་གའི་སྒོ་ཕྱེ་བའི་ནང་དུ་
ཡང་ཞུགས་ཏེ། སངས་རྒྱས་ཀྱི་ཞིང་ཁམས་རྣམ་པར་དག་པ་མཐའ་ཡས་པ་ཀུན་
ཀྱང་བལྟ་ཞིང་། ཡང་དེ་ནས་ཐོན་ནས་བ་སྤུའི་ཁུང་བུ་མི་འདྲ་བ་གཞན་དུའང་དེ་
བཞིན་དུ་བལྟའོ། །དེ་ནས་ཡང་ཕྱིར་ཐོན་ལ་གཙོ་བོའི་ཞལ་ལ་དང་བས་བལྟ་བ་
དང༌ སྐོར་པ་ལ་སོགས་པ་བྱའོ། །གནས་འདིར་རང་ལ་བྱང་ཆུབ་སེམས་དཔའི་
སྒྲུབ་སྐོར་བསྒོམ་དགོས་པ་གཞན་ཡོད་ནའང་བསྒྲུབ་བོ། །དེ་ནི་དེའི་སྲས་སྙིང་རྗེ་
ཆེན་པོའི་ཐིག་ལེ་སྟེ་བདུན་པའོ།། །།
དེའི་ཐུགས་ཀར་སྒྲོལ་མ་ལྗང་གུ་ཞལ་གཅིག་ཕྱག་གཉིས་མ་སྤྱི་དང་མཐུན་
པ་འཁོར་ཞི་བའི་ལྷ་མོ་དཔག་ཏུ་མེད་པས་བསྐོར་བར་བསམ། སྙིང་པོ་ནི། ཨོཾ་ཏཱ་
རེ་ཏུཏྟཱ་རེ་ཏུ་རེ་སྭཱཧཱ། ཞེས་བཟླ། བསྟོད་པ་ཉེར་གཅིག་པས་ཀྱང་བསྟོད་དོ། །
གནས་འདིར་རང་ལ་ལྷ་མོ་ཞི་བའི་སྒྲུབ་སྐོར་ཉམས་སུ་བླང་དགོས་པ་དག་ཡོད་
- 70 -
ནའང་བསྒོམ་མོ་དེ་ནི་དེ་དག་གི་ཡེ་ཤེས་སྒྲོལ་མའི་ཐིག་ལེ་སྟེ་བརྒྱད་པའོ།། །།
དེའི་ཐུགས་ཀར་སྒྲོལ་མ་ལྗང་ནག་རུས་པའི་རྒྱན་ཅན་དྲག་པོའི་ན་བཟའ་
སྟག་གཟིག་དང་། མི་ལྤགས་ལ་སོགས་པ་གྱོན་པ་ཧཱུཾ་དང་ཕཊ་ཀྱི་སྒྲ་སྒྲོགས་པ།
ཕྱག་ན་ཌ་མ་རུ་དང༌། ཐོད་པ་དང་། གྲི་གུག་དང༌། ཁ་ཊཾ་ག་ལ་སོགས་པ་འཛིན་
པ། འཁོར་ཡང་རང་འདྲ་བའི་ཁྲོ་མོ་དུ་མ་དང༌། ཁྲོ་གཉེར་ཅན་ལ་སོགས་པས་
བསྐོར་བ། ཐམས་ཅད་ཀྱང་གར་སྟབས་ཀྱིས་གཡོ་ཞིང་བསྐྱོད་པར་བསམ། སྙིང་
པོ་ནི། ཨོཾ་ཏཱ་རེ་ཏུཏྟཱ་རེ་ཧཱུྃ་ཕཊ་ཅེས་བཟླ། ཡང་ན་ཁྲོ་མོའི་སྔགས་གཞན་བགྲང་ངོ་།
འདིར་རང་ལ་ཁྲོ་མོའི་སྒྲུབ་སྐོར་གཞན་ཉམས་སུ་བླང་དགོས་པ་ཡོད་ནའང་བསྒྲུབ་
བོ། །དེ་ནི་དེ་ཉིད་ཁྲོས་པའི་ཐིག་ལེ་སྟེ་དགུ་པའོ།། །།
དེའི་ཐུགས་ཀར་མི་གཡོ་བ་སྔོན་པོ་ཞལ་གཅིག་ཕྱག་གཉིས་པ་སྤྱན་དམར་
བ་གཉིས་ཀྱིས་གཟིགས་པ། ཕྱག་གཡས་རལ་གྲི། གཡོན་ཞགས་པ་དང་བཅས་
པའི་སྡིགས་མཛུབ། ཞབས་གཡས་བསྐུམ་གཡོན་བརྐྱངས་པ་སྟག་གི་ཤམ་ཐབས་
ཅན། མེ་དཔུང་གི་དབུས་ན་བཞུགས་པ། ཁྲོ་བོ་དུ་མའི་འཁོར་ཅན་དུ་བསྒོམ།
སྙིང་པོ་ནི། ༀ་ཙཎྜ་མཧཱ་རོ་ཥ་ཎ་ཧཱུྃ་ཕཊ། ཅེས་ཕར་ཕྱིན་བཅུའི་སྔགས་དང༌། ཨོ་
ཙཎྜ་མཧཱ་རོ་ཥ་ཎ་བསྟན་པ་དང་འགྲོ་བ་ལ་སྲུངས་ཤིག་སྲུངས་ཤིག ཨོ་སྤོ་ཏ་སྤོ་ཏ་
མཧཱ་ཀྲོ་དྷ་ཚ་ཏི་ཚ་ཏི་སྤོ་ཏ་ཡ་ཧཱུྃ་ཕཊ་སྭཱཧཱ། ཞེས་པ་དང༌། ཨོ་ཙམཧཱ་རོ་ཥ་ཎ་
བསྟན་པ་ལ་གནོད་པར་བྱེད་པའི་སྙིང་ལ་མཱ་ར་ཡ་ཛཛཨ་ཏི་ཤྲཱི་བྷཾ་རྦད་རྦད་ཤག་
ཤག་ཚིལ་ཚིལ། ཙིཏྟ་ཟུང་། ཙིཏྟ་ཤིག དྷཾ་དམ་ཚིག་ས་མཱ་ཡ་ཕྱེ། སྙིང་ས་མཱ་ཡ་ཕྱེ།
- 71 -



ཀྲེ་ཧེ་སྙིང་ལ་གཟེར། ༀ་དུ་ཁ་གཅོད་པ་ཕྱེ། ཨོ་སྤོ་ཊ་སྤྱི་ཊ་མཧཱ་ཀྲོ་ཏ། ཚ་ཏི་སྤོ་ཊ་
ཡ་ཧཱུྃ་ཕཊ་སྭཱཧཱ། ཞེས་ལྷ་དང་རང་གཞན་འགྲོ་བ་ཐམས་ཅད་ཀྱིས་འུར་པ་བཟླས་
ཤིང་། བསྟན་པ་ལ་གནོད་པ་ཐམས་ཅད་ཉལ་ཉལ་བཅོམ་པར་བསམ་མོ། །
འདིར་རང་ལ་ཁྲོ་བོ་གཞན་བསྒོམ་དགོས་པ་ཡོད་ནའང་ཉམས་སུ་བླང་ངོ༌། །དེ་ནི་
དེ་རྣམས་ཀྱི་རང་བཞིན་མི་གཡོ་བའི་ཐིག་ལེ་སྟེ་བཅུ་པའོ།། །།
དེའི་ཐུགས་ཀར་ མགོན་པོ་ ཨ་ཏི་ཤ་ངོ་བོ་ཐུབ་པ། རང་བཞིན་ཆོས་སྐུ།
རྣམ་པ་ལོངས་སྐུའི་ཆ་བྱད་དབུ་རྒྱན་ལ་སོགས་པས་སྤྲས་པ་ཞལ་ནས་སཾཀྲྀཏའི་
སྐད་དུ་ཆོས་ཟབ་མོ་གསུང་བ་ཅུང་ཟད་སྒེག་པ། གར་མཛད་པའི་ཚུལ་གྱིས་གཡོ་
བ། དེའི་མདུན་ན་ཐུབ་པ་ལོངས་སྐུའི་ཆ་ལུགས་ཅན་བརྒྱད་དམ་བཞི། དེ་དང་
མཉམ་པར་གཡས་ན་ཐུགས་རྗེ་ཆེན་པོ། སྐུ་རྒྱབ་ན་མི་གཡོ་བ། གཡོན་ན་སྒྲོལ་མ་
བཞུགས་པར་བསམ་མོ། །ཡང་ན་ལྷ་བཞི་པོ་རེ་རེ་དང༌། ཤར་ལྷོ་ན་ཇོ་བོ་པཎཱི།
ཏའི་ཆ་བྱད་ཅན། ལྷོ་ནུབ་ན་འབྲོམ། ནུབ་བྱང་ན་རྫོག བྱང་ཤར་ན་ཁུ་སྟོན་རྣམས་
བཞུགས་པར་བསམ་མོ། །དེ་ཐམས་ཅད་ ཀྱི་སྟེང་དང་ལོགས་ཀྱི་ཆ་རྣམས་སུ་
བརྒྱུད་པ་གསུམ་གྱིས་གཙོ་བྱས་པའི་ཇོ་བོའི་བླ་མ་རྣམས་ཀྱིས་གང་བར་བསམ།
སྙིང་པོ་ནི་མུ་ནི་དང༌ ། མ་ཎིའམ། ལྷ་བཞི་གའི་ སྙིང་ པོའམ། རིགས་གསུམ་གྱི་
སྙིང་པོ་བགྲངས་ཀྱང་རུང་གསུང་ངོ༌། །འདིར་རང་གི་རྩ་བའི་བླ་མ་བཀའ་དྲིན་
ཅན་རྣམས་ཀྱང་བསྒོམ་ཞིང༌། བླ་མའི་རྣལ་འབྱོར་ཡང་བསམ་པར་བྱའོ། །དེ་ནི་
ཐམས་ཅད་ཀྱི་ངོ་བོ་ཨ་ཏི་ཤའི་ཐིག་ལེ་སྟེ་བཅུ་གཅིག་པའོ།། །།
དེའི་ཐུགས་ཀར་ དགེ་བའི་བཤེས་ གཉེན་འབྲོམ་ ཆོས་ ཀྱི་ རྒྱལ་ པོ་ ཉིད་
-72-
ལོངས་སྐུའི་རྣམ་པ་གར་གྱི་ཆོས་སུ་བཞུགས་པ། དགུང་ལོ་བཅུ་དྲུག་ཙམ་བཞེས་
པའི་སྐུ། ཤེལ་ལྟར་དྭངས་ཤིང་གསལ་བའི་ངོས་ལ། དཀོན་མཆོག་གསུམ་
གྱི་གཟུགས་བརྙན་ཇི་ལྟ་བ་བཞིན་དུ་འཆར་བ། དེའི་ཕྱོགས་བཞི་ན་རང་གིས་
སྤྲུལ་པའི་ཁྱེའུ་རང་དང་ཆ་ལུགས་མཐུན་པ་བཞི་བཞི་འཁོད་པ། དེའི་སྟེང་ལོགས་
ཀྱི་ཆ་རྣམས་ན། ཇོ་བོ་དང༌། གསེར་གླིང་པ་དང་། ཨ་ཝ་དྷུ་ཏི་པ་ལ་སོགས་པ་
ཐབས་ཤེས་རབ་ཀྱི་བླ་མ་རྣམས་ སྤྲིན་གཏིབས་པ་ལྟར་བཞུགས་ནས། སངས་
རྒྱས་ཀྱི་བཀའ་ཟབ་མོ་རྣམས་ཞལ་ནས་སྟོན་པ་དེ་དག་གི་སྐུ་ལས་ཀྱང་སངས་
རྒྱས་དང་བྱང་ཆུབ་སེམས་དཔའ་དཔག་ཏུ་མེད་པའི་སྐུ་རྒྱངས་རྒྱངས་འབྱོན་ཞིང་།
ཆོས་ཟབ་མོ་སྟོན་ཅིང་སླར་ཡང་འཇའི་གསེབ་དེར་སྤྲིན་དྭངས་པ་ལྟར་ཡལ་ཞིང་
གཤེགས་པ། དེ་རྣམས་གར་གྱི་རྣམ་འགྱུར་དུ་མ་བརྩེ་བ་ཀུན་ཡང་། སྔོན་མཁའ་
འགྲོ་མ་གསང་བ་ཡེ་ཤེས་ཀྱི་ཐུགས་ཀྱི་ཕོ་བྲང་དུ། རྒྱལ་བ་ཡབ་སྲས་དང་།
མཁའ་འགྲོ་མ་དུ་མ་འདུས་པའི་དུས་སུ་མཛད་པའི་གར་བཞིན་ཡིན་པས། དེ་ཉིད་
རྒྱལ་བུ་དཀོན་མཆོག་འབངས་ཀྱི་སྐྱེས་རབས་སུ་བལྟ་བར་བྱའོ། །སྙིང་པོ་ནི་མ་ཎི་
བགྲང་ངོ༌། །འདིར་ ཡང་ དགེ་བའི་བཤེས་གཉེན་པས་ གཙོ་ བྱས་པའི་སྤྲུལ་སྐུ་
རྣམས་ཀྱི་བ་སྤུའི་བུ་ག་ན་ཕར་ཀྱང་གཞལ་ཡས་ཁང་མཛེས་ཤིང་ཡིད་དུ་འོང་བ་དུ་
མ་རྣམས་སུ་བཞུགས་ལ། དེ་ནའང་རྒྱལ་བ་ཡབ་སྲས་ཀྱིས་གཙོ་བྱས་པའི་སྤྲུལ་སྐུ་
རྣམས་འཁོད་ནས་སྔོན་གྱི་སྐྱེས་རབས་ཟབ་མོ་དེ་དག་སྟོན་པ་དང༌། རྭ་སྒྲེང་ལ་
སོགས་པའི་གནས་དང་གང་ཟག་ཁྱད་པར་ཅན་རྒྱལ་བ་ཡབ་སྲས་གཉིས་ཀྱི་རྗེས་
སུ་འབྲང་བ་བསམ་གྱིས་མི་ཁྱབ་པའི་སྤྲུལ་པ་འགྱེད་པའི་ཏིང་ངེ་འཛིན་བསམ་
- 73 -



གྱིས་མི་ཁྱབ་པ་ལ་བཞུགས་པ་རྣམས་བལྟ་ཞིང་ཆོས་ཟབ་མོ་རྣམས་ཀྱང་ངོམས་པ་
མེད་པར་ཉན་པ། དེ་ནས་ཐོན་ནས་སླར་ཡང་གཙོ་བོའི་ཞལ་ལ་དང་བས་བལྟ་བ་
ལ་སོགས་པ་བྱའོ། །དེ་ནི་དེ་ཡི་སྲས་ཀྱི་ཐུ་བོ། རྒྱལ་བའི་འབྱུང་གནས་ཀྱི་ཐིག་ལེ་
སྟེ་བཅུ་གཉིས་པའོ།། །།
དེའི་ཐུགས་ཀར་རྒྱལ་བ་བྱམས་པ་སྔོན་ཐུབ་པས་རྒྱལ་ཚབ་ཏུ་དབང་བསྐུར་
བའི་ཆ་བྱད་དམ། ཡང་ན་དགེ་སློང་སྣམ་སྦྱར་རྡོ་ཚོས་མ་གྱོན་པ། མཚན་དཔེ་དང་
ལྡན་པ། དྲུང་དུ་ཕྱིན་པ་ཐམས་ཅད་བྱམས་པའི་ཏིང་ངེ་འཛིན་ལ་ཕྱམ་སྟེ་འགྲོ་ནུས་
པ། དེའི་གཡས་ན་ཇོ་བོ་ནམ་མཁའ་དྲི་མ་མེད་པ་དགེ་སློང་སེམས་དཔའ་ཆེན་པོ།
གཡོན་ན་བཙུན་པ་སྤྱན་རས་གཟིགས་དགེ་སློང་སེམས་དཔའ་ཆེན་པོ་སྟེ། དེ་
གཉིས་ཀ་ ཡང་ བཞེངས་ནས་ ལྡེམ་གྱི་ཚུལ་དུ་གནས་པ། དེའི་སྟེང་ ལོགས་ ཀྱི་
ཕྱོགས་ཐམས་ཅད་ན། འཕགས་པ་ཐོགས་མེད་ནས་གསེར་གླིང་པའི་བར་གྱི་བླ་
མ་རྣམས་ཀྱང་དགེ་སློང་སེམས་དཔའ་ཆེན་པོའི་ཆ་ལུགས་སུ་བཞུགས་པ། ཞལ་
ནས་ཤེར་ཕྱིན་གྱི་བཀའ་ཟབ་མོ་རྣམས་སྒྲོགས་ཤིང་། དེའི་དོན་ལ་གཡོ་བ་མེད་
པར་བསྒྲུབ་པའི་ཏིང་ངེ་འཛིན་གྱི་ངང་ནས་གདུལ་བྱ་རྣམས་ས་ལམ་ཕྱིན་ཅི་མ་
ལོག་པའི་བྱ་བ་ལ་འགོད་པར་མཛད་པས། ཀློག་པ་ཐོས་བསམ་དང༌། སྒྲུབ་པ་
བསམ་གཏན་དང༌། བྱ་བ་ལས་ཀྱི་འཁོར་ལོ་གསུམ་འབད་མེད་ལྷུན་གྲུབ་ཏུ་
མཛད་ཅིང་། ལྷའི་གནས་ལ་སོགས་པར་སྤྲུལ་པ་དཔག་ཏུ་མེད་པ་འགྱེད་པར་
མོས་ པར་ བྱའོ། །སྙིང་པོ་ནི། མེ་ ཏྲིའམ། པཱ་ར་ག་ཏེའམ། ཨ་ སྒྲོགས་ པའང་རུང་
གསུང་ངོ༌། །འདིར་རང་གི་བླ་མ་ཕ་རོལ་ཏུ་ཕྱིན་པ་ཟབ་མོའི་དོན་སྟོན་པའི་བརྒྱུད་
པ་རྣམས་ཀྱང་བསམ་ཞིང་། ཤེར་ཕྱིན་ཟབ་དོན་བསྒོམ་པའི་མན་ངག་རང་ལ་ཡོད་
པ་རྣམས་འདིར་ཡང་བསམ་མོ། །དེ་ནི་རྒྱ་ཆེན་སྤྱོད་པའི་ཐིག་ལེ་སྟེ་བཅུ་གསུམ་
པའོ།། །།
དེའི་ ཐུགས་ ཀར་ མགོན་ པོ་ ཀླུ་ སྒྲུབ་ སྤྲུལ་ པའི་ སྐུའི་ ཆ་ལུགས། གནས་
ལུགས་སྟོང་པ་ཉིད་ཀྱི་ཕྱག་རྒྱ་ཅན། མཆོག་ཟུང་གཅིག་ཀྱང་དགེ་སློང་གི་ཆ་
ལུགས་ ཅན། ཇོ་བོ་ གཡས། སྤྱན་ རས་ གཟིགས་ གཡོན་ནོ། །འཁོར་ ཡང་ཟླ་བ་
གྲགས་པ་ནས། ཨ་ཝ་དྷཱ་ཏཱི་པའི་བར་ལྟ་བའི་བརྒྱུད་པ་རྣམས་དགེ་སློང་གི་ཆ་བྱད་
ཅན་བསམ། གཞན་ཡང་རང་ལ་ལྟ་བ་ཟབ་མོ་དབུ་མའི་དོན་སྟོན་པའི་བླ་མ་
རྣམས་ཀྱང་འདིར་བསམ་མོ། །དེ་ཐམས་ཅད་ཀྱང་སྤྲུལ་པ་དུ་མ་འགྱེད་ཅིང་།
སླར་ཡང་མི་རྟོག་པའི་དབྱིངས་སུ་ཡལ་ཞིང་འགྲོ་བ། བརྗོད་པ་མེད་པར་ཆོས་
སྟོན་པ། གལ་ཏེ་བརྗོད་པ་དང་བཅས་པར་སྟོན་ན་ཡང་། ཡོད་མེད་རྟག་ཆད་སྒོ་
སྐུར་བྲལ། །འགྲོ་འོང་ རེ་དོགས་གཟུང་འཛིན་བྲལ། །བདག་གཞན་བཟང་ངན་
ཆགས་སྡང་བྲལ། །སྨྲ་བསམ་བརྗོད་མེད་ཐིག་ལེའི་དབྱིངས། །ཡི་གེ་མེད་ལ་སྒོམ་
པ་གང་། །བདེ་ གཤེགས་རྣམས་ ཀྱི་ཏིང་འཛིན་ཡིན། །ཞེས་ གནས་དང༌། ནམ་
མཁའ་དང་། འཇའ་དང༌། འོད་དང་། པད་ཟླ་ལ་སོགས་པ་ཐམས་ཅད་ལས་ཀྱང་
ལྷང་ལྷང་འབྱུང་བ། སྒྲ་དེ་བྱུང་བའི་མོད་ལས་སྤྲུལ་པའི་སྐུ་དེ་རྣམས་ཀྱང་ཆོས་ཀྱི་
དབྱིངས་སུ་ཡལ་ཞིང་གཤེགས་ནས། སླར་ཡང་ཐིག་ལེ་སེར་པོ་རེར་བྱོན་ཞིང་།
དེ་ལས་རང་རང་གི་སྐུར་ལམ་ལམ་སྟོན་པ། རེས་འགའ་ལོངས་སྐུར་སྤྲུལ་ནས།
ཤེས་རབ་ཀྱི་གར་བརྩེ་བར་བསྒོམ་མོ། །འདིར་སྙིང་པོ་ནི་ཨ་བཟླས་པའམ། མ་
- 75 -
- 74 -



ཎི་བཟླས་སོ། །གཞན་ཡང་རང་ལ་མཐའ་བྲལ་ཟབ་མོའི་སྒོམ་དོན་ཡོད་པ་རྣམས་
ཀྱང་འདིར་བསྒོམ་མོ། །དེ་ལྟར་སྒོམ་བཟླས་བྱས་པས་མགོན་པོ་ཀླུ་སྒྲུབ་མཉེས་
ཏེ། དེའི་ཞལ་ནས། རིགས་ཀྱི་བུ་ཁྱོད་ཀྱི་ཚོགས་གཉིས་ཕལ་ཆེར་རྫོགས་པས།
ཁྱོད་འོག་མིན་དུ་སངས་རྒྱས་ཀྱི་ཞིང་བལྟ་བར་འདོད་དམ་ཞེས་གསུངས་ནས།
ཐུགས་ཀའི་སྒོ་ཕྱེ་སྟེ། འོད་ཀྱིས་དྲངས་པ་དག་སྔ་མ་བཞིན་ནོ། །དེ་ནི་ཟབ་མོ་ལྟ་
བའི་ཐིག་ལེ་སྟེ་བཅུ་བཞི་པའོ།། །།
དེའི་ཐུགས་ཀར་བཅོམ་ལྡན་འདས་རྡོ་རྗེ་འཆང་གསང་སྔགས་དང༌། རིག་
སྔགས་དང་། གཟུངས་སྔགས་མ་ལུས་པའི་བདག་ཉིད། སྐུ་གསུང་ཐུགས་ཀྱི་ཡོན་
ཏན་བསམ་གྱིས་མི་ཁྱབ་པའི་རང་བཞིན་ཅན། སྐུ་མདོག་སྔོན་པོ་ལོངས་སྐུའི་རྣམ་
པ། ཕྱག་གཉིས་རྡོ་རྗེ་དྲིལ་བུ་འཛིན་ཅིང་ཅུང་ཟད་འགྱིང་བ། ཞབས་སྐྱིལ་ཀྲུང་།
དབུ་རྒྱན་ལ་སོགས་པའི་རྒྱན་དུ་མས་སྤྲས་པ། དེའི་གཡས་གཡོན་ན་སྔར་གྱི་
མཆོག་ཟུང་གཅིག་པོའང་རྡོ་ རྗེ་དྲིལ་བུ་འཛིན་པའི་དཔའ་བོ་མཆོག་ཏུ་གྱུར་བ་
ལོངས་སྐུའི་རྣམ་པ་ཅན་བསྒོམ། གཞན་ཡང་སྟེང་དང་ལོགས་ཀྱི་ཆ་ཐམས་ཅད་ན།
ཏེ་ལོ་པ་དང་། ནཱ་རོ་པ་དང༌། ཌོ་བྷི་པ་ལ་སོགས་པ་བྱིན་རླབས་ཀྱི་བླ་མ་རྣམས་
དང༌། ཡང་དགོས་(སྒོས)སུའང་ནོར་བུའི་ཕྲེང་བའི་བརྒྱུད་པ་རྣམས་ཀྱང་བསྒོམ།
གཞན་ཡང་རྡོ་རྗེ་འཛིན་པ་མ་ལུས་པས་གང་བ། དེ་ཐམས་ཅད་ཀྱི་ཞལ་ནས།
གསང་སྔགས་དང༌། གཟུངས་སྔགས་ཟབ་མོ་རྣམས་གསུང་བ། དཀྱིལ་འཁོར་གྱི་
རིགས་བསམ་གྱིས་མི་ཁྱབ་པ་སྐད་ཅིག་ལ་བཞེངས་ནས། བདག་གཞན་འགྲོ་བ་
ཐམས་ཅད་ལ་དབང་བཞི་དངོས་སུ་བསྐུར་བ། མདོར་ན་རང་རེའི་བློ་དང་འཚམ་
- 76 -
པའི་ཏིང་ངེ་འཛིན་གྱི་མཆོད་པ་དཔག་ཏུ་མེད་པའང་སྤྲུལ་ཞིང་མཆོད་པས་མཉེས་
པར་བསམ་མོ། །གསང་སྔགས་དང་གཟུངས་སྔགས་ཟབ་མོ་ཅི་རིགས་པ་བཟླས།
གཞན་ཡང་རང་ཉམས་སུ་ལེན་པར་སྤྲོ་བའི་ལོངས་སྤྱོད་རྫོགས་པའི་སྐུའི་རིགས་
ཐམས་ཅད་ཀྱང་འདིར་བསྒོམ་ཞིང་དེའི་ སྔགས་བཟླས་པར་བྱའོ། །ད་ནི་བདག་
ཉིད་ཀྱང་ལྷའི་རང་བཞིན་དུ་གྱུར་ཅིང་། ཐ་མལ་གྱི་རྟོག་པ་མཐའ་དག་འགགས་
ནས། ཟག་པ་མེད་པའི་བདེ་བའི་མཐའ་འབའ་ཞིག་ལ་གནས་པ་འདི་ལས་མི་
འདའོ་སྙམ་པའི་བློ་ཐག་རྦད་དེ་བཅད་དོ། །དེ་ནི་ཉམས་ལེན་བྱིན་རླབས་ཀྱི་ཐིག་
ལེ་སྟེ་བཅོ་ལྔ་པའོ།། །།
ཡང་དེའི་ཐུགས་ཀའི་གདན་ཡང་གོང་མ་རྣམས་དང་འདྲ་བའི་པད་ཟླའི་
སྟེང་སྔར་གྱི་དེ་རྣམས་པས་ཤིན་ཏུ་རྒྱ་ཆེ་བ་དཔངས་མཐོ་བ། དེའི་བཀོད་པ་ས་
བཅུའི་བྱང་ཆུབ་སེམས་དཔས་ཀྱང་རྟོགས་པར་དཀའ་ཞིང་། ཤིན་ཏུ་ཡིད་དུ་འོང་
བ་མཛེས་པའི་གཞལ་ཡས་ཁང་དེ་ཐམས་ཅད་ཀྱང་དབང་བཅུ་དང༌། སྟོབས་བཅུ་
དང༌། མི་འཇིགས་པ་བཞི་ལ་སོགས་པ་སངས་རྒྱས་ཀྱི་ཆོས་མ་འདྲེས་པ་བསམ་
གྱིས་མི་ཁྱབ་པའི་རང་བཞིན་དུ་མོས་པར་བྱ་སྟེ། ངོ་བོ་ཆོས་ཀྱི་སྐུ་དང་དབྱེར་མེད་
པའི་རང་བཞིན་ནོ། །དེའི་དབུས་སུ་བདག་ཉིད་སངས་རྒྱས་ཆོས་ཀྱི་སྐུ་ཟག་པ་
མེད་པའི་ཡེ་ཤེས་ཅན། རྣམ་པ་ལོངས་སྤྱོད་རྫོགས་པའི་སྐུའི་སྐྱིལ་ཀྲུང་དང་
མཉམ་གཞག་གིས་བཞུགས་པ་སེར་པོ། ཡོན་ཏན་གྱི་ཆོས་མ་ལུས་པར་མི་གཡོ་
བའི་ཏིང་ངེ་འཛིན་ལ་མཉམ་པར་བཞག་ནས། ཐམས་ཅད་འབད་མེད་ལྷུན་གྲུབ་
རྩོལ་བྲལ་ཆེན་པོའི་ངང་ལ་གནས་པར་བལྟའོ། །དེའི་ངང་ལས་ཀྱང་སྤྲུལ་སྐུ་དུ་མ་
- 77 -



འཕྲོས་ནས་གཞལ་ཡས་ཁང་དེར་གནས་པར་བསམ་མོ། །དེ་ནས་རང་ཉིད་གཙོ་
བོའི་སྙིང་གི་དཀྱིལ་དུ་ཐིག་ལེ་སེར་པོ་འོད་ལྟར་དྭངས་ཤིང་གསལ་བ་ཡུངས་འབྲུ་
ཙམ་ཞིག་བསྒོམ། དེ་རྒྱ་ཇེ་ཆེ་ཇེ་ཆེར་སོང་ནས་ནོར་བུ་རིན་པོ་ཆེའི་སྣོད་རྒྱ་ཆེ་བ་
དཔངས་མཐོ་བ་ཤིན་ཏུ་དྭངས་ཤིང་འོད་འཚེར་བ་ཞིག་བསམ། དེའི་ནང་དུ་རང་
གི་སེམས་ཐིག་ལེ་སེར་པོ་སྲན་མ་ཙམ་པ་དྭངས་ཤིང་འོད་འཚེར་པ་གསལ་བ།
མེར་མེར་གཡོ་ཞིང་འཇུ་བ་ལྟ་བུ་དེ་རྒྱ་ཇེ་ཆེ་ཇེ་ཆེར་སོང་བས་ཐིག་ལེའི་རྒྱ་མཚོ་
ཆེན་པོ་གསེར་བཙོ་བའི་མདོག་ལྟར་དྭངས་ཤིང་ཁོད་སྙོམས་པ། གཞི་བརྟན་པ་
ནམ་མཁའ་མ་བརླག་བར་དུ་གནས་པ། རྒྱ་ཆེ་བ་ནམ་མཁའ་དང་མཉམ་པར་ཁྱབ་
པ། ཁྱབ་ཆེ་བ་སྐྱེ་འཕགས་ཡོངས་ལ་ཁྱབ་པ། མེ་ལོང་དྭངས་པའི་ངོས་ལྟར་
གཟུགས་བརྙན་ཐམས་ཅད་འཆར་བ་ཞིག་བསྒོམ་མོ། །དེ་ལ་ཡུན་རིང་དུ་མཉམ་
པར་བཞག་ནས་དེའི་ངང་ལས་སླར་ཕྱིའི་ཐིག་ལེ་བཅུ་དྲུག་པོའི་གཞལ་མེད་ཁང་
གི་ལྷ་དེ་རྣམས་རང་རང་གི་ཁ་དོག་གི་ཐིག་ལེར་གྱུར་ནས་རིམ་གྱིས་ཕྱི་མ་ཕྱི་མ་
ནང་མ་ནང་མ་ལ་ཐིམ་སྟེ། མཐར་རྡོ་རྗེ་འཆང་གི་བར་རྣམས་སྤྲོས་པ་དང་བྲལ་
བའི་ཐིག་ལེ་གཅིག་ཏུ་འདྲེས་ནས་སྲན་མ་ཙམ་ཞིག་ཏུ་གྱུར་ཏེ། དེ་ཉིད་རང་གི་སྤྱི་
བོའི་ཨོཾ་ལ་ཐིམ། ༀ་དེ་ཉིད་མགྲིན་པའི་ཨཱལ་ཐིམ། ཨཱཨཱཡང་ཐུགས་ཀའི་ཧཱུྃ་ལ་
ཐིམ། དེ་ཡང་བྱང་ཆུབ་ཀྱི་ཐིག་ལེ་ལ་ཐིམ་ནས། སྟོང་པ་དང་སྙིང་རྗེ་དབྱེར་
མེད་པའི་ཐིག་ལེ་གསལ་ལ་རྟོག་པ་མེད་པའི་ངང་ལ། ཇི་སྲིད་མི་སྐྱོ་བའི་བར་དུ་
མཉམ་པར་བཞག་གོ །དེ་ལ་སྐྱོ་ན་སླར་ཡང་བྱང་ཆུབ་ཀྱི་ཐིག་ལེ་སེར་པོ་ཡུངས་
འབྲུ་ཙམ་ལས་སྣོད་དང་། སྲན་མ་ཙམ་ལས་བཅུད་ཀྱི་རྒྱ་མཚོ་བསྐྱེད་པ་གོང་ལྟར་
གསལ་བཏབ་ལ། སྟོང་པ་དང་སྙིང་རྗེ་དབྱེར་མེད་ཀྱི་ངང་དེ་ལས་ཐིག་ལེ་དཀར་
པོ་ཞིག་བྱུང་ནས། དེ་གྱུར་པ་ལས་སྤྱན་རས་གཟིགས་སུ་གྱུར་ཏེ། བྱང་ཆུབ་ཀྱི་
ཐིག་ལེའི་རྒྱ་མཚོ་གསེར་བཙོ་མའི་མཎྜལ་ཕྱིས་པ་ལྟར་དྭངས་པ་དེའི་སྟེང་དུ་རྒྱན་
བཀོད་པ་ལྟར་བཞུགས་ནས། རྒྱན་དང་རྒྱན་ཅན་གཅིག་གི་གཟུགས་བརྙན་
གཅིག་ལ་འཆར་བའི་དྭངས་པ་འཆར་བ་བསྒོམ། དེ་བཞིན་དུ་ཐིག་ལེ་སེར་པོ་
གཅིག་ལས་མི་མཇེད་ཀྱི་བཀོད་པའི་ཐུབ་པ་དང༌། གཞན་ཡང་རང་རང་གི་བཀོད་
པའི་ཐིག་ལེ་རྣམས་ཀྱི་ཁ་དོག་དང་མཐུན་པའི་ཐིག་ལེ་ལས། ལྷ་དེ་དང་དེར་གྱུར་
ནས་ སྔ་མ་ལྟར་བཞུགས་ པར་ བསམ་མོ། །གཞན་ ཡང་ཕྱོགས་བཅུའི་ཞིང་གི་
དཀོན་མཆོག་གསུམ་པོ་ཐམས་ཅད་ཀྱང་རང་རང་གི་ཁ་དོག་དང་མཐུན་པའི་ཐིག་
ལེར་བྱས་པ། རང་གི་སྤྱི་གཙུག་ནས་སྤྱན་དྲངས་ཏེ་ནང་གི་ཐིག་ལེའི་རྒྱ་མཚོའི་
སྟེང་དུ་རང་རང་གི་སྐུར་གྱུར་ནས་བཞུགས་པར་བསྒོམ། དེ་བཞིན་དུ་སེམས་ཅན་
ཐམས་ཅད་ཀྱང་འཕྲིན་ལས་ཀྱི་ཐིག་ལེ་དཀར་པོར་བྱིན་གྱིས་བརླབས་ལ་ནང་དུ་
དྲངས་ཏེ། ཐིག་ལེའི་རྒྱ་མཚོའི་སྟེང་དུ་སྤྱན་རས་གཟིགས་ཀྱི་སྐུར་གྱུར་ནས་འཁོད་
པར་བསམ་མོ། །དེ་ཐམས་ཅད་རྣམ་པ་ལྷར་སྣང་ཡང་། སྟོང་པ་དང་སྙིང་རྗེ་རོ་
གཅིག་པ་བདེ་གསལ་གྱི་ངོ་བོར་དབྱེར་མེད་པའི་ཐིག་ལེ་དེ་ལས་བྱུང་བ། དེ་ལ་
བརྟེན་པ། དེའི་རང་བཞིན་ཅན་དུ་ཇི་སྲིད་གནས་ཀྱི་བར་དུ་མཉམ་པར་བཞག་གོ།
སླར་ཡང་ལྷ་དེ་རྣམས་ཀྱི་རང་རང་གི་ཁ་དོག་ཐིག་ལེར་གྱུར་ཏེ། གཞི་བྱང་ཆུབ་ཀྱི་
ཐིག་ལེ་དེ་ཉིད་ལ་དབྱེར་མེད་དུ་ཐིམ་ནས་སྤྲོས་བྲལ་ལ་མཉམ་པར་བཞག་གོ །དེ་
ལས་ཀྱང་སྐྱོ་ན། ཡང་སྔ་མ་ལྟར་རང་རང་གི་ཁ་དོག་གི་ཐིག་ལེར་གཞིའི་ཐིག་ལེ་
L
- 78 -
- 79 -



དེ་ལས་བྱུང་སྟེ། ལྷར་བསྒོམས་ནས་སྣང་སྟོང་འཇའ་ཚོན་ལྟ་བུའི་ངང་ལ་བཞག་
སྟེ། དེ་ལྟ་བུའི་ཚུལ་རེས་འཇོག་ཏུ་བསྒོམ་པར་བྱའོ། །དེ་ལྟ་བུའི་བྱང་ཆུབ་ཀྱི་ཐིག་
ལེའི་རྒྱ་མཚོ་ལ་ནི་གཤེགས་སུ་གསོལ་བའི་སྐབས་མེད་ལ། སྤྲུལ་པ་དང་འཕྲིན་
ལས་ཀྱི་ཐིག་ལེ་རྣམས་སྤྲོ་བསྡུའི་རང་བཞིན་ཡིན་ནོ། །ཇི་ཙམ་ཕྱིན་ཀྱང་གནས་དེ་
ལས་མ་འདས་པ་ཡིན་ཏེ། དེ་རྣམས་ཐིག་ལེ་བཅུ་དྲུག་པ་དངོས་ཡིན་ནོ།། །།
ཡང་སྔར་བཤད་པའི་ཐིག་ལེ་བཅུ་དྲུག་པོ་ཐམས་ཅད་དྲིལ་ནས་ཉམས་སུ་
ལེན་པར་འདོད་པ་ན། སྟོང་པའི་ངང་ལས་པད་ཟླ་བསྐྱེད་པའི་སྟེང་དུ་རང་གི་
སེམས་ཐིག་ལེ་དཀར་པོར་གྱུར་པ་ལས་ཕྱི་བཀོད་པའི་སྤྱན་རས་གཟིགས་སུ་
བསམ། དེའི་ཐུགས་ཀར་པད་ཟླའི་གདན་ལ་ རང་ཉིད་ངོ་བོ་ཆོས་སྐུ། རྣམ་པ་
ལོངས་སྐུ་མཉམ་གཞག་སྐྱིལ་ཀྲུང་ཅན་དང༌། སྣོད་བཅུད་ཀྱི་ཐིག་ལེའི་བསྐྱེད་
ཚུལ་སྔ་མ་བཞིན་བྱ། ལྷར་གསལ་བཏབ་པའི་དུས་སུ་ཕྱག་མཆོད་སྐོར་བ་དང༌།
སྙིང་པོ་ཟློ་བ་ལ་སོགས་པ་རྣམས་ཀྱང་བྱ། ལྷའི་གནས་རྣམས་ཀྱང་གཙུག་ལག་
ཁང་གཞི་གཅིག་ལ་སོགས་པ་རྣམས་ན། གློ་འབུར་གྱི་ཁང་པ་དུ་མ་ནང་དུ་སྒོ་
གཏོད་པ་ལྟར་བསམས་ཀྱང་རུང་གསུང་། གཙོ་བོར་སྟོང་པ་དང་སྙིང་རྗེ་དབྱེར་
མེད་པའི་ངང་དུ་མཉམ་པར་བཞག་པར་བྱའོ། །དེ་ལས་སྤྲོ་བར་འདོད་ནའང་ཐིག་
ལེ་བཅུ་དྲུག་པོ་ཚང་བའི་ལྷའི་ཁ་དོག་དང་མཐུན་པའི་ཐིག་ལེ་ནང་ནས་རིམ་གྱིས་
ཕྱིར་འཕྲོས་ཏེ་ རྒྱས་པར་སྔར་བཞིན་བསམ། ནང་དུ་སྡུད་པར་སྤྲོ་ནའང་ཕྱི་ནས་
རིམ་གྱིས་ནང་མ་ལ་ཐིམ་པའི་ཚུལ་གོང་དུ་བཤད་པ་བཞིན་བསམས་ཏེ། འདི་
ཡང་རེས་འཇོག་ཏུ་བྱའོ། །ཐིག་ལེ་ཐམས་ཅད་གཅིག་ཏུ་དྲིལ་བའི་སྐབས་འདིར།
བླ་མའི་རྣལ་འབྱོར་བསྒོམ་པར་འདོད་ན་ཡང་། བརྒྱུད་པ་གསུམ་ལྡན་གྱི་བླ་མ་
རྣམས་སམ། སྒོས་ཀྱིས་ཀྱང་ནོར་བུའི་ཕྲེང་བའི་བརྒྱུད་པ་རྣམས་རང་གི་སྤྱི་བོའི་
གཙུག་གམ། སྙིང་དཀྱིལ་ཐིག་ལེའི་རྒྱ་མཚོའི་སྟེང་དུ། རྩ་བའི་བླ་མ་བསམས་ལ།
དེའི་སྟེང་ན་ཡར་བླ་མ་རྣམས་རིམ་པ་བཞིན་དུ་བཞུགས་པ་ལ་ཕྱག་མཆོད་སོགས་
བྱས་ལ། སླར་གོང་མ་གོང་མ་རྣམས། འོག་མ་འོག་མ་ལ་ཐིམ་ནས། མཐར་རྩ་
བའི་བླ་མའང་བྱང་ཆུབ་ཀྱི་ཐིག་ལེ་ལ་ཐིམ་སྟེ། སྟོང་པ་དང་སྙིང་རྗེ་ཟུང་འཇུག་གི་
ངང་ལ་མཉམ་པར་བཞག་གོ །དེ་ནི་བླ་མའི་རྣལ་འབྱོར་གྱི་འཕྲོས་སོ། །དེ་ཐམས་
ཅད་བསྡུས་ན། སྟོང་པ་དང་སྙིང་རྗེ་དབྱེར་མེད་པའི་བྱང་ཆུབ་ཀྱི་སེམས་ཀྱི་སྤྲོ་
བསྡུ་འབའ་ཞིག་ཡིན་པས། དེའི་ཏིང་ངེ་འཛིན་དུ་བྱ་བ་གལ་ཆེའོ། །དེ་ལྟར་
འཕྲོས་དང་བཅས་པ་དེ་དག་ནི། ཞུགས་པ་མཐར་ཕྱིན་པ་བྱང་ཆུབ་ཆེན་པོའི་ཐིག་
ལེ་སྟེ་བཅུ་དྲུག་པའོ།། །།
གསུམ་པ་མཇུག་གི་ཆོ་ག་ལ་ལྔ་ཡོད་པ་ལས། དང་པོ་བསྔོ་བ་བྱ་བ་ནི། དེ་
ལྟར་དངོས་གཞིའི་བསྒོམ་ཚུལ་རྣམས་ལེགས་པར་རྫོགས་ནས། བསྙེན་པ་རྣམས་
ཀྱང་བཞག་ལ། བུམ་ཆུ་དེ་དག་སློབ་མ་རྣམས་འཐུང་བ་དང་། ཁྲུས་ལ་སོགས་པ་
བྱེད་དུ་གཞུག དེ་ནས་དཀར་གསུམ་དང་མངར་གསུམ་གཙང་ཞིང་ཡིད་དུ་འོང་བ་
དུ་མས། བླ་མ་དང༌། ལྷ་དང༌། ཆོས་སྐྱོང་དང་། སྒྲུབ་པ་པོ་ཐམས་ཅད་ཀྱང་ཚིམ་
པར་མཆོད་ལ། སློབ་མས་བླ་མ་ལ་ཅི་འབྱོར་པའི་མེ་ཏོག་ཕུལ་བའི་རྗེས་སུ། བླ་
མས་ཐོག་དྲངས་ནས་བསྔོ་བ་བྱ་སྟེ། བླ་མ་རྡོ་རྗེ་འཛིན་པ་རྣམས། །ཡེ་ཤེས་ཐུགས་
རྗེ་ཐོགས་མེད་པས། །རྡོ་རྗེ་འཛིན་པ་དགོངས་སུ་གསོལ། །ཐབས་དང་ཤེས་རབ་
- 80 -
-81 -



མཆོག་ལྡན་པའི། །XXXཟབ་ཡངས་ཕུན་སུམ་ཚོགས་པ་ཡི། །བཀྲ་ཤིས་རྟག་
ཏུ་ཤིས་པར་ཤོག །(འདིར་གླེགས་བམ་གྱི་མ་དཔེ་ཉིད་ལས་བསྔོ་སྨོན་ཤིས་གསུམ་ཆ་
ཚང་བར་འབྱུང་ཡང་ཡིག་ཚོགས་ལ་འཇིགས་ནས་མ་བཀོད་མོད། མཁྱེན་པར་འདོད་ཚེ་
མཇུག་གི་བསྔོ་སྨོན་ཤིས་གསུམ་དུ་གཟིགས།)ཅེས་པ་མང་དུ་བརྗོད་དོ། །བཞི་པ་ལྷ་
ཆོས་ཕུན་སུམ་ཚོགས་པའི་ཉམས་ལེན་ལས་མི་འདའ་བར་དམ་བཅའ་བ་ནི།
སློབ་དཔོན་ལ་སློབ་མས་ཕྱག་གསུམ་བཙལ་ཏེ། ཐལ་མོ་སྦྱར་ནས། བདག་ཅག་
རྣམས་སྲིད་ཞིའི་ ཉེས་དམིགས་ ལས་ བསྐྱབས་ནས་ ལྷ་ ཆོས་ བདུན་དུ་ངོ་སྤྲོད།
ཐུགས་ཀྱི་ཐིག་ལེར་བཟུང་ནས། བློ་ན་མེད་པའི་བྱང་ཆུབ་ཀྱི་ལམ་ལ་བཀོད་དེ་
སྨིན་པར་མཛད་པ་ཤིན་ཏུ་བཀའ་དྲིན་ཆེའོ། །བདག་ཅག་རྣམས་ཀྱི་དགེ་བའི་
བཤེས་གཉེན་བརྒྱུད་པ་གསུམ་ལྡན་ཐམས་ཅད་ཀྱི་ངོ་བོར་གྱུར་པའི་སྲས་ཀྱི་ཐུ་བོ་
ཁྱེད་ལགས། ལྷ་ནི་རྒྱལ་སྲས་ཐམས་ཅད་ཀྱི་ངོ་བོ་བཞི་པོ་དག་ཏུ་མོས། ཆོས་
བསླབ་གསུམ་བརྗོད་བྱེད་དང་བཅས པ་ལ་ཉམས་ལེན་བགྱིད། ཆོས་སྐྱོང་དཀར་
པོ་བརྒྱད་ཅུ་དང༌། སྒྲོལ་མ་བཅུ་གཉིས་རྣམས་བསྟེན། སྔོན་བླ་མ་མར་མེ་མཛད་
ཡབ་སྲས་ཀྱིས་ ལྷ་ཆོས་ཇི་ལྟར་གདམས་པ་བཞིན། བདག་ཅག་ཀྱང་ཉམས་སུ་
ལེན་ཅིང༌། སྙིང་གི་དཀྱིལ་དུ་བསྒོམ་པ་ལས་མི་གཡོ་བར་ དམ་བཅའོ། །ཞེས་
ལན་གཅིག་བརྗོད། དེའི་ལན་སློབ་དཔོན་གྱིས། སྐལ་བ་དང་ལྡན་པ་ཁྱེད་རྣམས།
དེ་ལྟར་བསྒྲུབ་པ་ནི་ཤིན་ཏུ་ལེགས། ང་ལ་ཡང་རྒྱལ་བ་ཡབ་སྲས་སུ་མོས་པ་དང་།
ཁྱེད་རང་ཕན་ཚུན་ཀྱང་དག་པའི་སྣང་བ་འབའ་ཞིག་བསྒོམ་པ་བ་ལ་ཆེ། ངས་ཀྱང་
ཁྱེད་རྣམས་སྣོད་དང་ལྡན་པའི་སྲས་ཀྱི་ཐུ་བོར་བྱས་ནས། ལྷ་ཆོས་འདི་དག་གི་
གཉེར་གཏད་པ་ ཡིན་པས། སྔོན་ བླ་མ་མར་མེ་མཛད་ཀྱིས་ འབྲོམ་ལ་གཉེར་
གཏད་པ་བཞིན་དུ་ཉམས་སུ་ལེན་པ་གལ་ཆེ་སྟེ། ཇོ་བོའི་ཞལ་ནས། ནམ་མཁའ་
ལྟ་བུར་ཀུན་ཁྱབ་ཀྱང་། །མངོན་པར་མི་མཛད་བྱང་ཕྱོགས་འདིར། །ཀུ་སུ་ལུ་ཡི་
སྤྱོད་མཛད་པ། །སྤྱན་རས་གཟིགས་ཁྱོད་ཐུ་བོ་ཡི་(ཡིན་ཞེས་པའང་སྣང་)། །
ལུས་ཀྱི་བཀོད་པས་འཇིག་རྟེན་ཁེངས། །རྒྱལ་བ་མང་ཡང་ཁྱོད་མ་འདས། །སྡུག་
པོ་བཀོད་ པའི་ ཞིང་ཁམས་ཁྱེད། །ཁོ་བོའི་སྲས་ཀྱི་ཐུ་བོ་ ཡིན། །གསང་དབང་
ཐམས་ཅད་ཁྱོད་ལ་བསྐུར། །ཁྱོད་ཀྱི་དཀྱིལ་འཁོར་ནང་དུ་བཞེངས། །ད་ནི་ཟང་
དུ་མི་འཚོང་བར། །དོན་ལ་སྤྱོད་པར་གཉེར་གཏད་ཡིན། །ཁྱོད་ལ་ཚུལ་ཁྲིམས་
བསླབ་པ་བྱིན། །དོན་གཉེར་ཁྲིམས་ལས་མ་འདས་པར། །ལས་འབྲས་ཁྱད་དུ་མི་
གསོད་ པས། །གནས་ལུགས་སྤྱོད་པར་གཉེར་གཏད་ཡིན། །ཁྱོད་ལ་སེམས་ཀྱི་
བསླབ་པ་བྱིན། །ལས་ཅན་གཞན་དོན་ཉིད་ལ་འགོད། །གཞན་དོན་གཅིག་པུས་
དུས་འདའ་ལ། །གནས་ལུགས་སྤྱོད་པར་གཉེར་གཏད་ཡིན། །འགལ་འགལ་འདྲ་
ཡང་ མི་ འགལ་བར། །ཉམས་ ལེན་ རྩེ་ གཅིག་བརྩོན་པ་ ཡིས། །མཁས་བཙུན་
བཟང་པོར་དོན་ལྡན་པ། །སྣང་ཙམ་སྤྱོད་པར་གཉེར་གཏད་ཡིན། །ཤེས་བྱ་གང་
དང་གང་མཁས་ཀྱང་། །བཤད་དོན་སོ་སོར་མ་ཤོར་བར། །རྩེ་གཅིག་སེམས་ལ་
ཉམས་ལེན་པ། །དེ་ནི་ཁྱོད་ལ་གཉེར་གཏད་ཡིན། །ཞེས་གསུངས་ནས་ཉམས་
ལེན་གཙོ་བོར་གདམས་ཤིང༌། སྣོད་དང་མི་ལྡན་པ་ལ་མི་བཤད་པར་རྒྱས་བཏབ་
པ་ཡིན་ཏེ། ཇོ་བོའི་ཞལ་ནས། གནས་འདིར་མ་ཚང་ཅི་ཡང་མེད། །འདི་ནི་ནོར་
མཆོག་དམ་པ་ཡིན། །ནོར་འདི་ཁྱོད་ལ་བརྩེ་བས་བསྟན། །ཁྱོད་ཀྱིས་ཁྲོམ་དུ་མ་
- 83 -
•82-



སྒྲོག་ཅིག །ཞིང་ཁམས་འདི་ནི་ཁྱོད་ཀྱི་ཡང་། །ཐམས་ཅད་ཁྱོད་ཀྱི་མི་མ་ཡིན། །
མི་མ་ཡིན་ལ་བརྗོད་བྱེད་ན། །བདུད་སྡེས་མ་བཟོད་འཁྲུགས་གྱུར་ཏེ། །ཁྱོད་ཀྱི་
ཤིང་རྟ་གཅོག་པར་བྱེད། །སྲོལ་འདི་མ་ཉམས་ཐིག་ལེར་སྐྱོངས། །འཕང་ལོས་
དཔག་ཚད་ཁྱབ་ན་ཡང༌། །ལྟེ་བ་མི་འཛིན་མི་མ་ཡིན། །མུ་ཁྱུད་རྩིབས་ལ་སྒྲོ་སྐུར་
འདེབས། །གཟེར་བུ་མི་འཐོབ་གནས་སུ་བརྡེག །ཐོབ་གནས་གཟེར་བུས་མི་སྡོམ་
པར། །སྙིགས་དུས་ཤིང་རྟ་བཤིག་གིས་དོགས། །སྙིང་གཏམ་ཡིན་ནོ་འབྲོམ་རྗེ་
ཉོན། །ཞེས་གསུངས་ནས། འབྲོམ་ལྟ་བུ་མངོན་ཤེས་ཐོགས་མེད་མངའ་བའི་སྤྲུལ་
སྐུ་དེ་ཉིད་ལའང་གཞན་ལ་མི་སྟོན་པའི་བཀའ་རྒྱ་དེ་ལྟ་བུ་སྡོམ་ན། འོ་སྐོལ་རྣམས་
ཅིའི་ཕྱིར་གཞན་ལ་སྟོན་པར་བྱེད། རང་གི་ཉམས་ལེན་ཁོ་ན་ལ་ནན་ཏན་དུ་གྱིས་
ཤིག ཅེས་བསྒོ་བར་བྱའོ། །ལྔ་པ་ཐིག་ལེ་ཆེན་པོའི་ངང་དུ་གཤེགས་སུ་གསོལ་བ་
ནི། མཎྜལ་གྱི་རྡུལ་ཚོན་ལ་སོགས་པ་ཐམས་ཅད་ས་གཙང་མའམ། ཆུ་བོའི་གཞུང་
ངམ། རི་བོ་ཆེན་པོའི་རྩེ་ལ་བསྐྱལ་ལ་རྗེས་མི་མངོན་པར་བྱ་བ་གལ་ཆེའོ། །དེ་ལྟ་
བུའི་ཆོ་གས་རྗེས་སུ་བཟུང་བའི་རྗེས་ནས། སྒོམ་དོན་རྣམས་འཁྲིད་དུ་སྐྱོངས་ལ།
གླེགས་བམ་རྒྱས་པར་བཤད་ནས་ཐམས་ཅད་ཀྱང་ཟབ་དོན་བསྒོམ་པ་ལ་སྦྱོར་བ་
གལ་ཆེའོ། །དེ་ལྟ་བུའི་སྒྲུབ་པ་དེ་ཉིད་ཀྱི་ལུང་ཐོབ་ནས། གནས་སྐབས་གང་
འགྲུབ་ཀྱི་དུས་རྣམས་སུ་ཡང་ཐིག་ལེའི་སྒྲུབ་པ་ཞག་གཅིག་གམ། དེ་བས་མང་བ་
གང་འགྲུབ་པ་འབད་པས་བསྒྲུབ་པར་བྱའོ། །རྗོད་བྱེད་ཐ་སྙད་བདེན་བྲལ་ཞིང༌།།
བརྗོད་བྱ་དོན་གྱི་ཐིག་ལེས་དབེན། །ཆོས་ཅན་ཆོས་ཉིད་རོ་གཅིག་པས། །སྒྲ་དོན་
བྲལ་བའི་ཐིག་ལེ་ཡིན། །དེ་ཕྱིར་བླ་མ་རྣམས་ཀྱིས་ཀྱང༌། །སྤྲོས་བྲལ་ངང་ནས་
ཟབ་དོན་འདི། །ཡི་གེ་མེད་པར་དབྱིངས་སུ་བསྒྲུབ། །དེ་བཞིན་ཡི་གེ་མེད་པ་
མཆོག །དེང་སང་སྣང་ཙམ་ཡི་གེའི་སྒྲ། །སྒྲ་བརྙན་(སྙན་ཞེས་པའང་སྣང་)བྲལ་ན་
ཟུང་འཇུག་གི །ཆོས་དབྱིངས་ཐིག་ལེ་མི་རྟོག་ཕྱིར། །གཉིས་མེད་ཡི་གེ་ཆེན་པོར་
བཀོད། །སྦས་དོན་སྙན་བརྒྱུད་ཡི་གེ་རུ །བཀོད་པས་ཉེས་པའི་ཚོགས་མཆིས་
གང་། །བླ་མ་རྣམས་དང་བཀའ་སྲུང་ལ། །བསམ་པ་དག་པས་བཟོད་པར་གསོལ།
ཉེས་སྒྲིབ་དག་ནས་འདི་ཕྱི་ཡི། །སྐྱེ་ཀུན་བླ་མ་ལྷ་དང་ཆོས། །བཀའ་སྲུང་ཀུན་
གྱིས་མི་འབྲལ་བར། །བྱིན་རློབ་བསྲུང་ཞིང་ལམ་བགྲོད་ཤོག །དགེ་བ་འདི་ཡིས་
བདག་གཞན་རྣམས། །ལུས་སེམས་ཆོས་དང་རྒྱལ་པོ་ཉིད། །ལྷ་ཆོས་རིན་ཆེན་
རྣམ་བདུན་གྱིས། །བསྐོར་ནས་ཉོན་མོངས་གཡུལ་རྒྱལ་ཤོག །འོད་གསལ་ལྷ་ཡི་
གཞལ་ཡས་སུ། །བླ་མ་ལྷ་དང་མི་འབྲལ་ཞིང་། །མ་རྒན་རྣམས་དང་ལྷན་ཅིག་
འཁོད། །རྟག་ཏུ་བདེ་ཆེན་བཀྲ་ཤིས་ཤོག །
རྒྱལ་བ་ཡབ་སྲས་ཀྱི་གསུང་རབ་མ་ལུས་པར་དྲིལ་བའི་སྙིང་པོ། ཟབ་ཡངས་བཀའ་
གདམས་རྒྱ་མཚོའི་ནོར་བུ། བརྒྱུད་པ་གསུམ་གྱི་གཙོ་བོ་ལྷ་ཆོས་ཉམས་ལེན་གྱི་གདམས་ངག
ཐིག་ལེ་ཆེན་པོའི་དབྱིངས་སུ་བྱང་ཆུབ་ཀྱི་སེམས་གཉིས་སྤེལ་བའི་ཐབས། སྦས་པའི་བརྟུལ་
ཞུགས་མཛད་པ་འབའ་ཞིག་ནས་བརྒྱུད་པའི་ཟབ་ལམ་སྙིང་གི་ཐིག་ལེའི་ལག་ཁྲིད་འདི་ཉིད་
ཡི་གེ་སྔ་མ་ལས་བྱུང་བའི་བླ་མའི་གསུང་གི་དོན་རྣམས་ཚང་ཞིང༌། རྒྱལ་བའི་ཕྱག་ལེན་
གླེགས་བམ་ནས་བླ་མ་ཡབ་སྲས་ཀྱི་གསུང་འབའ་ཞིག་ལུང་དང་སྦྱར་ནས་ལག་ཏུ་བླང་བའི་
རིམ་པ་གསལ་བར་བྱས་པའི་ཆོས། སྐལ་ལྡན་གདུལ་བྱའི་གླིང་གསལ་སྟོང་ཐིག་ལེའི་རྒྱ་
མཚོ་དང་འབྲལ་མེད་དུ་གནས་པ་གསལ་བར་བྱེད་པའི་ཚིག གྲག་སྟོང་ཟུང་འཇུག་ཉི་ཟླའི་
ཐིག་ལེ་ཞེས་བྱ་བ། དཔལ་ལྡན་སྣར་ཐང་བསྟན་པ་རིན་པོ་ཆེའི་ནམ་མཁར་བཀོད་པའོ།།
- 85 -
- 84 -



འདིས་སྐལ་བ་ཅན་དུ་མའི་དོན་བྱེད་པར་གྱུར་ཅིག ཨོ་ཨོཾ་མཾ་ག་ལཾ་ཀུ་རུ་ཨོཾ་ཨོཾ། དགེ་ལེགས་
ཤིས་པར་ཤོག། སྤྱི།།་
༄༅། །ཐིག་ལེ་བཅུ་དྲུག་གི་ཟབ་ཁྲིད་སྙན་རྒྱུད་མ་ཟུང་འཇུག་
ཉི་ཟླའི་ཐིག་ལེའི་བཅུད་བདུད་རྩི་གསེར་
གྱི་ཡང་ཞུན་ཞེས་བྱ་བ་
བཞུགས་སོ། །
ཐིག་ལེ་བཅུ་དྲུག་གི་ཟབ་ཁྲིད་སྙན་རྒྱུད་མི་ཟུང་འཇུག་ཉི་ཟླའི་ཐིག་ལེའི་
བཅུད། བདུད་རྩི་གསེར་གྱི་ཡང་ཞུན་ཞེས་བྱ་བ། དཔལ་ལྡན་ཨ་ཏི་ཤ་འབྲོམ་
ཆོས་ཀྱི་རྒྱལ་པོ་རྒྱུད་བར་བཅས་པ་དང༌། རྩ་ བའི་བླ་མ་དབྱེར་མ་མཆིས་པར་
བཞུགས་པའི་ཞབས་ཀྱི་པདྨོ་དྲི་མ་མེད་པ་ལ་གུས་པར་ཕྱག་འཚལ་ཞིང་སྐྱབས་སུ་
མཆིའོ། །བརྩེ་བས་བཟུང་དུ་གསོལ། ཐུབ་དབང་ཡབ་སྲས་ཇོ་བོ་སློབ་མར་
བཅས། །མ་ལུས་ཞི་བའི་དབྱིངས་སུ་གཤེགས་པའི་ལམ། །ཟབ་པ་ལས་ཀྱང་ཆེས
ཟབ་ཐིག་ལེའི་ཁྲིད། །སྙིང་གི་ཟུངས་ཁྲག་ལྟ་བུ་འདིར་འགོད་དོ། །སྐྱབས་འགྲོ་
སེམས་སྐྱེད་ཚད་མེད་སྔོན་འགྲོ་བས། །སྭ་བྷའི་སྔགས་ཀྱིས་སྣོད་བཅུད་སྟོང་པར་
སྒོམ། །དེ་ཡི་ངང་ལས་རང་སེམས་ཐིག་ལེ་ཆེ། །འོད་ཀྱི་གོང་བུ་ཤེལ་གྱི་སྒོང་
ལྟར། །གསལ་དྭངས་སྒྲིབ་བྲལ་ཟུང་འཇུག་སྒྱུ་འཕྲུལ་གར། །སྐྱེད་ན་སྤྲུལ་བ་ཅིར་
-86-
.87-



ཡང་འཆར་བའི་གཞི། །གློད་ན་རང་བཞིན་དབྱིངས་སུ་ཡལ་འགྲོ་བའི། །སྣང་་་་
རིག་བདེ་གསལ་སྟོང་པ་དབྱེར་མེད་ཉིད། །རྣམ་ཀུན་མཆོག་ལྡན་སྟོང་ཉིད་ཆོས་
ཀྱི་སྐུ། །དང་པོའི་ སངས་ རྒྱས་བརྟན་གཡོའི་ཁྱབ་བདག་དངོས། །རིས་མེད་སྒྱུ་
འཕྲུལ་རྣམ་རོལ་རྫོགས་སངས་རྒྱས། །དེ་ལས་ཆུ་སྦུར་ཆུ་ལས་ལྡང་བ་ལྟར། །པཾ་
དཀར་ཞུ་བའི་པདྨའི་ཟེ་འབྲུའི་རྩེར། །ཨ་དཀར་ལས་གྲུབ་བསིལ་ཟེར་ཅན་གྱི་
གདན། །དེ་སྟེང་ཧྲིདཀར་ཡོངས་གྱུར་སྤྱན་རས་གཟིགས། །རྒྱལ་བ་རྒྱ་མཚོ་ཕྱག་
སྟོང་སྤྱན་སྟོང་སྐུ། །མ་འདྲེས་ཡོངས་རྫོགས་ནམ་མཁའི་ཁྱོན་གང་བའི། །ཀུན་
བཟང་མཆོད་པའི་སྤྲིན་དང་འཇའ་གུར་གྱི། །དབུས་བཞུགས་བཀོད་པ་བསམ་
གྱིས་མི་ཁྱབ་པའི། །ཐིག་ལེ་རབ་སྒོམ་ཡིག་དྲུག་བཟླས་པ་དང༌། །ཡན་ལག་
བདུན་པས་འཕགས་པ་དེ་མཉེས་ནས། །ཐུགས་ཁའི་སྒོ་ཕྱེ་འཇའ་འོད་དཀར་པོ་
དང༌། །ཕ་མས་སྣ་དྲངས་བདག་ སོགས་ སེམས་ཅན་རྣམས། །མགོན་པོ་ དེ་ ཡི་
ཐུགས་ཁར་ཞུགས་པར་གྱུར། །དེ་ཡང་ཕྱི་ནི་འཕགས་མཆོག་དེ་ཉིད་ལ། །ནང་ནི་
ཐར་པ་ཆེན་པོའི་གཞལ་ཡས་ཁང་། །གྲུ་བཞི་སྒོ་བཞི་རྟ་བབས་དང་བཅས་པའི། །
བྱང་ཆུབ་ཕྱོགས་ཆོས་འདུས་པའི་བདག་ཉིད་དེར། །པད་ཟླའི་གདན་ལ་གསེར་
མདོག་ཨོཾ་ཡིག་ལས། །ཡོངས་གྱུར་མཉམ་མེད་ཤཱཀྱའི་རྒྱལ་པོ་གང་། །ཞལ་གཅིག
ཕྱག་གཉིས་ས་གནོན་མཉམ་གཞག་ཅན། །རྡོ་རྗེའི་སྐྱིལ་ཀྲུང་དྲང་སྲོང་སྤྲུལ་པའི་
སྐུ། །དམར་སེར་ཆོས་གོས་དྲ་བས་བཀླུབས་པའི་ལྷ། །གསེར་མདོག་འོད་ཀྱིས་
མཐའ་དག་སྣང་བྱེད་པའི། །མི་མཇེད་ཞིང་གི་ཐིག་ལེ་ཉིད་དུ་གྱུར། །མཐོང་མ་
ཐག་ཏུ་བདག་སོགས་སེམས་ཅན་རྣམས། །སྤྱན་རས་གཟིགས་དབང་ཞལ་གཅིག་
ཕྱག་གཉིས་པ། །གཡས་ན་ཤེལ་ཕྲེང་གཡོན་ན་པད་དཀར་འཛིན། །ལྷ་ཡི་ལུས་
ཅན་དེར་གྱུར་ཐུབ་དབང་ལ། །གཡས་ཕྱོགས་སྐོར་ཞིང་དང་པས་ཞལ་ལ་ལྟ། །
ཡན་ལག་བདུན་པ་མུ་ནེའི་བཟླས་བརྗོད་ཀྱིས། །ཤཱཀྱའི་གཙོ་བོ་ཟག་མེད་མཉེས་
གྱུར་ཏེ། །ཐུགས་ཁའི་སྒོ་དབྱེ་འོད་ཀྱིས་ཉེར་དྲངས་ནས། །མི་མཇེད་ཐུབ་པའི་
ཞིང་དེར་གཏོལ་བར་གྱུར། །སླར་ཡང་དེ་དབུས་གངས་རིའི་མགོན་པོ་ནི། །དྲི་
མེད་པད་ཟླའི་གདན་ལ་རྣམ་པར་འགྱིང་། །ཞལ་གཅིག་ཕྱག་བཞི་རྡོ་རྗེའི་སྐྱིལ་
ཀྲུང་ཅན། །དང་པོ་ཐལ་སྦྱར་གཡས་འོག་མུ་ཏིག་ཕྲེང༌། །གཡོན་འོག་རབ་རྒྱས་
པདྨ་དཀར་པོ་འཛིན། །ལྟ་བས་མི་ངོམས་ཞི་ཞལ་འཛུམ་ཞིང་སྒེག །སྣ་ཚོགས་དར
དང་ནོར་བུའི་རྒྱན་གྱིས་སྤྲས། །རྒྱལ་བ་ཀུན་གྱི་ཡབ་གཅིག་སྤྱན་རས་གཟིགས། །
བོད་ཁམས་ཁ་བ་ཅན་གྱི་ཐིག་ལེ་སྟེ། །ལེགས་བྱས་བྱེ་བས་བསྒྲུབས་པའི་འབྲས་
བུའོ། །དེ་ལའང་རང་ཅག་མཁའ་མཉམ་སེམས་ཅན་རྣམས། །སྐོར་དང་མཆོད་
སོགས་ཡན་ལག་བདུན་སྤྲོ་ཞིང༌། །ཡིག་དྲུག་བཟླས་བརྗོད་དག་གིས་རབ་མཆོད་
པས། །རྒྱལ་བའི་ཡབ་གཅིག་དེ་ཡི་ཐུགས་ཁ་ལས། །སྟོང་དང་མཚན་མ་མེད་དང་
སྨོན་པ་མེད། །རྣམ་ཐར་སྒོ་གསུམ་འོད་ཀྱི་རང་བཞིན་ཅན། །གང་དེར་བླ་མས་
ཁྲིད་དེ་འདོང་བ་ལས། །འཕགས་མཆོག་སྐུ་ཡི་ནང་དུ་སོན་པར་གྱུར། །དེ་ནང་
གནས་ཁང་ངོ་བོ་སྤྱན་རས་གཟིགས། །ཁཾ་ (ཁ་》སརླ་ཎིའི་བདག་ཉིད་ཟླ་ཤེལ་
ལྟར། །རབ་དཀར་ཞལ་གཅིག་ཕྱག་གཉིས་གཡས་པའི་ཕྱག །མཆོག་སྦྱིན་དང་
བཅས་ནོར་བུའི་ཕྲེང་བ་འཛིན། །གཡོན་པ་ཤེལ་དཀར་འཁར་བའི་རྩེ་མོར་ནི། །
པད་དཀར་སྟོང་ལྡན་དབུས་སུ་རྒྱལ་ཡུམ་བཞུགས། །གཡས་སུ་ཐུབ་དབང་གཡོན་
- 89-
- 88 -



དུ་མར་མེ་མཛད། །འདབ་མ་སྟོང་ལ་རྫོགས་པའི་སངས་རྒྱས་སྟོང་། །མན་ཤེལ་
མེ་ལོང་ཕྱིས་ལྟར་དྭངས་གསལ་སྐུ། །མཐོན་མཐིང་དུ་རིས་འཁྱིལ་འདྲའི་ལྕང་ལོ་
ཅན། །འཛུམ་སྒེག་ཞི་དུལ་འགྱིང་བའི་སྟབས་ཀྱིས་བཞུགས། །དེ་དྲུང་བདག་དང་
མཁའ་མཉམ་སེམས་ཅན་རྣམས། །ཡིག་དྲུག་བཟླས་བརྗོད་ཡན་ལག་བདུན་པས་
མཆོད། །དབྱངས་ སྙན་བསྟོད་སྐུལ་ གྱིས་མཉེས་ འཕགས་ མཆོག་ དེའི། །ཐུགས་
མཛོད་རྣམ་པར་ཐར་པའི་སྒོ་དབྱེ་བས། །ཡོངས་འཛིན་དགེ་བའི་བཤེས་ཀྱིས་སྣ་
དྲངས་ཏེ། །ཡིད་ཅན་མ་ལུས་དེར་ཞུགས་དེ་ནང་ནི། །དྲི་མེད་ནོར་བུའི་ཁང་
བཟང་ཡིད་འཕྲོག་པ། །སྟེང་ཕྱོགས་ཨོ་གྱི་རྣམ་པ་དུང་ལྟར་དཀར། །ཤར་ཕྱོགས་
བཙོ་མའི་གསེར་ འདྲ་ མ་ ཡི་དབྱིབས། །ལྷོ་ཡང་མུ་ཏིག་མདངས་འཕྲོ་ཎི་ཡིག་
དབྱིབས། །ནུབ་ནི་པད་ཀྱི་རྣམ་པ་མུ་མེན་མདོག །བྱུང་གང་མར་གད་ལྟར་ལྗང་
མེ་དབྱིབས་ཅན། །འོག་གཞི་བེཟླུར་མདངས་འཕྲོ་ཧཱུྃ་གི་དབྱིབས། །དེ་ལྟར་ཐར་
བ་ཆེན་པོའི་གཞལ་ཡས་ཁང་། །དེ་དབུས་པད་དཀར་སྟོང་ལྡན་ཟླ་ཞུན་སྟེང་། །
རྒྱལ་ཡུམ་ཤེས་རབ་ཕ་རོལ་ཕྱིན་པའི་སྐུ། །གསེར་སྦྱངས་བཙོ་མའི་མདངས་འཕྲོ་
ཕྱག་བཞི་མ། །གཡས་ཀྱི་དང་པོ་སྐྱབས་སྦྱིན་གཡོན་མཉམ་གཞག །གཡས་འོག་
རྡོ་རྗེ་གཡོན་འོག་གླེགས་བམ་འཛིན། །དབང་པོའི་གཞུ་འདྲའི་ལྷ་རྫས་གོས་ཀྱིས་
བཀླུབས། །རིན་ཆེན་ནོར་བུའི་རྒྱན་གྱིས་སྤྲས་པར་གྱུར། །དེ་མཐོང་མོད་ལ་ཡན་
ལག་བདུན་པའི་སྤྲིན། །ག་ཏེའི་གཟུངས་སྔགས་དག་དང་ཐབས་གཅིག་པས། །
རྒྱལ་ཡུམ་མཉེས་ཏེ་ཐུགས་ཁའི་སྒོ་ཕྱེ་བས། །གསེར་གྱི་ནོར་འཛིན་ལྟ་བུའི་གཞི་
གང་ལ། །མཐའ་ཡས་སེམས་ཅན་མ་ལུས་འཁོད་པར་གྱུར། །དེ་ཡི་ནང་ན་ཐུབ་
-90 -
དབང་ཤཱཀྱའི་རྒྱལ། །ས་གནོན་བདུད་འདུལ་ཕྱག་རྒྱས་དབུགས་འབྱིན་ཞིང་། །
གཡོན་པ་མཉམ་གཞག་ལྷུང་བཟེད་མངོན་པར་འཛིན། །རྡོ་རྗེའི་སྐྱིལ་ཀྲུང་ཆོས་
གོས་གསུམ་གྱིས་བཀླུབས། །ལྟ་བས་མི་ངོམས་མཚན་དཔེའི་དཔལ་འབར་བ། །
གང་དེའི་ཞལ་མཐོང་མོད་ལ་མཆོད་སྤྲིན་སྤྲོས། །ཡན་ལག་བདུན་དང་མུ་ནེའི་
བཟླས་བརྗོད་ ཀྱིས། །ཐུབ་ དབང་ དགེས་ཏེ་ཐུགས་མཛོད་ཁ་ཕྱེ་བས། །བདག་
དང་འགྲོ་བ་མ་ལུས་དེ་ནང་ཞུགས། །དེ་ཡི་ནང་ན་པད་ཟླ་འཇའ་འོད་གུར། །
དབུས་བཞུགས་འཕགས་མཆོག་སྤྱན་རས་གཟིགས་དབང་སྐུ། །ཕྱག་སྟོང་སྤྱན་
སྟོང་རབ་གསལ་ནོར་བུས་སྤྲས། །འོད་ཀྱི་དཀྱིལ་འཁོར་སྤྲོ་བའི་རྒྱལ་བར་གྱུར། །
དེ་ལའང་ཡན་ལག་བདུན་པ་སྐོར་བ་དང༌། །བཟླས་བརྗོད་ཀྱིས་མཉེས་ཐུགས་
ཁའི་སྒོ་ཕྱེ་བས། །དེ་ཡི་ཐུགས་ཁར་པད་ཟླའི་དཀྱིལ་འཁོར་ལ། །ཏཱཾ་ལས་འཁྲུངས
པའི་སྒྲོལ་མ་མར་གད་མདོག །ལྗང་སེར་འོད་ཀྱི་སྤྲིན་སྤྲོ་ཡིད་འཕྲོག་མ། །མཆོག་
སྦྱིན་ཕྱག་གིས་མཆོག་སྩོལ་གཡོན་པ་ཡིས། །མཐེབ་སྲིན་གྱིས་བཟུང་ཨུཏྤལ་སྙན་
དྲུང་བཞད། །ཞབས་གཡས་ཅུང་ཟད་བརྐྱང་ཞིང་གཡོན་པ་བསྐུམ། །ལྷ་གཞུའི་ཁ་
དོག་དང་ལྡན་གོས་ཟུང་དང་། །རིན་ཆེན་ནོར་བུའི་རྒྱན་གྱིས་རྣམ་བཀྲར་གྱུར། །
དེ་དྲུང་མཆོད་བསྟོད་ཡི་རང་འཁོར་ལོ་བསྐོར། །སྡིག་བཤགས་མྱ་ངན་མི་འདར་
གསོལ་བ་གདབ། །ཕྱག་དང་དགེ་བ་རྫོགས་པའི་བྱང་ཆུབ་བསྔོ། །ཏཱ་རེའི་བཟླས་
བརྗོད་སོགས་ཀྱིས་བསྙེན་བཀུར་བས། །རྒྱལ་ཡུམ་འཕགས་མའི་ཐུགས་མཛོད་
སྒོ་ཕྱེ་ནས། །དྲག་གཏུམ་སྒྲོལ་མ་ ཁྲོ་མོའི་ཞལ་མཐོང་གྱུར། །ལྗང་ནག་ཁྲོ་ཞལ་
མཆེ་གཙིགས་རྔམ་པའི་སྐུ། །སྤྱན་གསུམ་བསྲེག་ཟའི་ཕུང་པོ་ལྟར་འབར་ཞིང་། །
-91 -



ལྗགས་ཀྱི་གློག་འགྱུ་ཧཱུྃ་ཕཊ་འབྲུག་སྒྲ་ཅན། །ཕྱག་བཞི་གཡས་ཀྱི་དང་པོ་གྲི་གུག་
དང༌། །གཉིས་པ་ཅང་ཏེའུ་གཡོན་པ་ཐོད་ཁྲག་འཛིན། །གཡོན་འོག་ཁ་ཊཾ་གཡས་
སྐུམ་འགྱིང་བས་བཞུགས། །ཞིང་ཆེན་གཡང་གཞིའི་གོས་གྱོན་སྟག་ཤམ་ཅན། །
རུས་པའི་རྒྱན་ལྡན་པད་ཉིར་འཁོད་མཐོང་གྱུར། །ཡེ་ཤེས་སྒྲོན་མེ་དེ་ལ་སྐོར་བ་
དང་། །ཡན་ལག་བདུན་པ་ཡི་གེ་བཅུ་བའི་སྒྲས། །མཆོད་པས་ཁྲོ་ཆེན་ལྷ་མོ་དེ་
དགེས་ཏེ། །ཐུགས་ ཁའི་སྒོ་ཕྱེ་བདག་སོགས་སེམས་ཅན་རྣམས། །ཡིད་བཞིན་
དབང་མོའི་ཐུགས་ཁར་འཁོད་བར་གྱུར། །དེ་དབུས་པད་དམར་སྲེག་བྱེད་ཉི་མའི་
གདན། །བཱི་ན་ཡ་ག་དཀར་པོའི་ཁྲིར་གནས་པའི། །དཔལ་ཆེན་གཏུམ་པོ་མི་
གཡོའི་ཞལ་མཐོང་གྱུར། །དེ་ཡང་མཐིང་སྔོན་ཨིནྡྲ་རྙིལ་གྱི་མདོག །གཡས་པས་
ཨུཏྤལ་འདབ་འདྲའི་རལ་གྲི་ནི། །གསེར་གྱིས་ཡུ་བས་མཚན་པ་མཁའ་ལ་འཕྱར།
གཡོན་པས་རྡོ་རྗེ་ཞགས་པ་ སྡིགས་མཛུབ་བཅས། །ཐུགས་ཁར་སྒྲེང་བས་སྡེར་
བཅས་བདུད་ཀྱི་དཔུང་། །ཕྱེ་མར་འཐག་ཅིང་སྤྱན་དམར་ཉིན་བྱེད་བཞིན། །མཆེ་
བའི་སེར་ རྐང་ལྗགས་ཀྱི་གློག་འགྱུ་ཞིང༌། །ཧཱུྃ་གི་འབྲུག་སྒྲས་བགེགས་དཔུང་
དཔའ་བཀོང་གྱུར། །དུས་མཐའི་མེ་དཔུང་ལྟ་བུའི་སྐུ་བརྗེས་ཤིང་། །གཡས་
བསྐུམ་གཡོན་བརྐྱང་སྟག་དང་སྦྲུལ་གྱིས་བརྒྱན། །མེ་དཔུང་དབུས་འགྱིང་བདུད་
བཞིའི་སྙིང་སྲོག་གཅོད། །ཁྲོ་ཆེན་དེ་ལ་དང་བས་ལྟ་བ་དང༌། །ཡི་གེ་བཅུ་པའི་
རིགས་སྔགས་བསྟོད་དབྱངས་བཅས། །ཡན་ལག་བདུན་པས་ཁྲོ་ཆེན་དེ་དགེས་
ཏེ། །ཐུགས་མཛོད་རྣམ་པར་ཐར་པའི་སྒོ་དབྱེ་ནས། །ཡིད་ཅན་མ་ལུས་དེ་ནང་
སོན་པར་གྱུར། །དེ་ཡི་ཐུགས་ཁར་པད་དཀར་སྟོང་ལྡན་དང༌། །ཟླ་བ་ཞུན་མའི་
-92 -
གདན་ལ་ཨ་ཏི་ཤ། །ངོ་བོ་ཐུབ་པ་རང་བཞིན་ཆོས་ཀྱི་སྐུ། །རྣམ་དག་ལོངས་སྤྱོད་
རྫོགས་པའི་ ཆ་ལུགས་ཅན། །སྐུ་མདོག་དཀར་གསལ་འགྱིང་སྒེག་གར་ཉམས་
ལྡན། །ཕྱག་གཉིས་ཆོས་འཆད་ཕྱག་རྒྱས་རྡོར་དྲིལ་འཛིན། །དར་དང་རིན་ཆེན་
གྱོན་ཆས་མངོན་པར་སྤྲས། །ལྟ་བས་མི་ངོམས་འོད་ཀྱི་གུར་ནང་བཞུགས། །
མདུན་ན་ཐུབ་ཆེན་ལོངས་སྐུའི་ཆ་བྱད་ཅན། །གཡས་སུ་འཇིག་རྟེན་དབང་ཕྱུག་
གཡོན་སྒྲོལ་མ། །རྒྱབ་ཏུ་མི་གཡོ་མགོན་པོ་ཤར་ལྷོ་རུ། །ཇོ་བོ་པཎྜི་ཏ་ཡི་ཆ་བྱད་
ཅན། །ལྷོ་ནུབ་འབྲོམ་སྟོན་ནུབ་བྱང་རྔོག་ལེགས་ཤེ་(ཤེས)། །བྱང་ཤར་ཁུ་སྟོན་
དང་བཅས་དཀྱིལ་འཁོར་གྱུར། །སྟེང་གི་ཆ་ལ་རྒྱུད་པའི་བླ་མ་དང༌། །ཁོར་ཡུག་
མཆོད་སྤྲིན་རྒྱ་མཚོས་ཁྱབ་པར་གྱུར། །དེ་ལྟར་གཙོ་འཁོར་ཡིད་བཞིན་རྒྱ་མཚོ་
དེར། །ལྷ་བཞིའི་སྙིང་པོ་ཡན་ལག་བདུན་པ་ཡིས། །ཉེ་བར་མཆོད་པས་མགོན་པོ་
དེ་མཉེས་ནས། །ཐུགས་ཁ་འོད་ཀྱི་གུར་ཁང་ སྒོ་དབྱེ་བས། །ལྷར་བཅས་དེ་ཡི་
ཐུགས་ཁར་འཁོད་བར་གྱུར། །དེ་ཡི་ནང་ན་ཆུ་སྐྱེས་སྟོང་ལྡན་དང༌། །གཉིས་སྐྱེས་
མགོན་པོའི་ལྟེ་བར་རྒྱལ་དབང་འབྲོམ། །ཟླ་ཤེལ་ལྟར་དཀར་བཅུ་དྲུག་ལང་ཚོ་
ཅན། །དབུ་སྐྲ་མཐོན་མཐིང་དཔུང་མགོར་རྩེ་བྲན་གཡོ། །སྲིད་ཞིའི་སྣང་བརྙན་མ་
ལུས་འཆར་བའི་སྐུ། །ལོངས་སྐུའི་རྣམ་པ་འོད་ ཀྱི་འཕྲོ་འདུ་ཅན། །ཕྱག་གཡས་
ནོར་བུའི་ཕྲེང་བ་གཡོན་ཤེལ་འཁར། །འདབ་སྟོང་རྒྱལ་བ་རྒྱལ་ཡུམ་དང་བཅས་
འཛིན། །ཕྱོགས་བཞིར་རང་འདྲའི་ཁྱེའུ་བཅུ་དྲུག་དང་། །སྟེང་གི་ཆ་ལ་བརྒྱུད་པའི་
བླ་མ་བཞུགས། །ཀུན་ཀྱང་མཉམ་གཞག་ངང་ལས་མ་གཡོས་པར། །སྔོན་གྱི་
སྐྱེས་རབས་ལ་སོགས་ཆོས་སྒྲ་སྒྲོགས། །འོད་ཀྱི་འཕྲོ་འདུའི་རྩེ་ལ་སངས་རྒྱས་སྐུ།།
-93-



དུ་མ་འགྱེད་ཅིང་སླར་ཡང་དབྱིངས་སུ་བཞུགས། །དེ ལྟར་འཁོར་ཚོགས་རྒྱ་མཚོ་
ཆེར་མཆོད་ཅིང་། །རིགས་གསུམ་སྙིང་པོའི་བཟླས་བརྗོད་དང་བཅས་པས། །
ཆོས་ཀྱི་རྒྱལ་པོ་ཆོས་འཕེལ་དེ་དགེས་ནས། །ཐུགས་ཁ་འོད་ཀྱི་གུར་ཁང་སྒོ་ཕྱེ་
བས། །བདག་དང་མར་གྱུར་དེ་ནང་ཐུགས་ རྗེས་དྲངས། །དེ་ཡི་ཐུགས་ཁར་རྒྱ་
ཆེན་སྤྱོད་པའི་རྒྱུད། །པད་ཟླའི་གདན་ལ་རྒྱལ་ཚབ་མ་ཕམ་པ། །གསེར་རི་ལྟར་
བརྗིད་བྱི་རུ་ལྟར་དམར་བའི། །རྣམ་གསུམ་ཆོས་གོས་ཀྱིས་མཚན་ཆོས་འཆད་
རྒྱས། །ཀླུ་ཤིང་སྟེང་ན་རིལ་བ་སྤྱི་བླུགས་འཛིན། །གཙུག་གཏོར་བྱང་ཆེན་མཆོད་
རྟེན་གྱིས་མཛེས་ཤིང༌། །བཟང་པོའི་འདུག་སྟངས་རིན་ཆེན་ཁྲིར་འཁོད་བ། །ལྟ་
བས་མི་ངོམས་མཚན་དཔེའི་དཔལ་འབར་བའི། །རྒྱལ་ཚབ་དེ་ཡི་གཡས་ན་ཨ་ཏི་
ཤ། །གཡོན་ན་འབྲོམ་སྟོན་གཉིས་ཀ་དགེ་སློང་ཚུལ། །ལྡེམ་གྱི་རྣམ་པས་བཞུགས་
ཤིང་སྟེང་ཕྱོགས་ལ། །རྒྱ་ཆེན་སྤྱོད་རྒྱུད་བླ་མའི་ཚོགས་འཁོད་གྱུར། །མཐོང་ཐོས་
མ་ལུས་བྱམས་པའི་ངང་ལ་འཁོད། །ཤེར་ཕྱིན་ཟབ་མོའི་དོན་སེམས་ཆོས་སྒྲ་
སྒྲོགས། །དེ་ལ་མེ་ཏྲིའི་བཟླས་བརྗོད་ཡན་ལག་བདུན། །སྐོར་ཕྱག་བསྟོད་པའི་
སྤྲིན་གྱིས་དེ་མཉེས་ནས། །ཐུགས་མཛོད་ཟ་མ་ཏོག་གི་སྒོ་ཕྱེ་བས། །མ་ལུས་དེ་ཡི་
ཐུགས་ཁར་སོན་པར་གྱུར། །དེ་ནང་མགོན་པོ་ཀླུ་སྒྲུབ་སྤྲུལ་པའི་སྐུ། །བཙོ་མའི་
གསེར་འདྲ་སྐྱེ་མེད་ཆོས་འཆད་རྒྱ། །སྦྲུལ་གྱི་གདེངས་ཀའི་གྲིབ་བསིལ་དང་བཅས
པ། །དམར་སེར་ཆོས་གོས་ཀྱིས་བཀླུབས་ངོ་མཚར་སྐུ། །ལྷ་གཅིག་ཆོས་འཕེལ་
དགེ་སློང་ཚུལ་འཛིན་ལྡེམ། །ཟབ་མོ་བལྟ་བའི་རྒྱུད་པ་དང་བཅས་གྱུར། །མཁའ་
དང་གནས་ལ་སྟོང་ཉིད་སྟོན་པའི་སྒྲ། །འོད་ཀྱི་འཕྲོ་འདུས་སྣང་སྟོང་རྟེན་འབྲེལ་
-94 -
ལམ། །ཇི་སྙེད་སྟོན་པའི་ཆོས་ཀྱི་སྒོ་མོར་གྱུར། །དེ་ལ་ཡན་ལག་བདུན་པའི་སྤྲིན་
སྤྲོ་ཞིང་། །སྐྱེ་མེད་ཨ་ཡི་བཟླས་བརྗོད་ལྷུར་བླངས་པས། །འཕགས་མཆོག་དེ་
མཉེས་དེ་ཡི་ཞལ་ན་རེ། །རིགས་ཀྱི་བུ་ཁྱོད་ཚོགས་གཉིས་ཕལ་ཆེར་རྫོགས། །
སྒྲིབ་པ་གཉིས་བྱང་ད་ནི་འོག་མིན་དུ། །རྡོ་རྗེ་འཆང་གི་ཞལ་ལ་ལྟ་འདོད་དམ། །
དེ་སྐད་གསུང་བའི་མོད་ལ་ཐུགས་མཛོད་ཀྱི། །སྒོ་ཕྱེ་འོད་ཀྱིས་སྣ་དྲངས་དེར་
ཞུགས་པས། །ཁྱབ་བདག་རྡོ་རྗེ་འཆང་གི་ཞལ་མཐོང་གྱུར། །དེ་ཡང་པད་ཟླའི་
གདན་ལ་བེཟླུར་མདོག །ཞལ་གཅིག་ཕྱག་གཉིས་རྡོར་དྲིལ་བསྣོལ་ཐབས་འཛིན།
རྡོ་ རྗེའི་སྐྱིལ་ཀྲུང་འགྱིང་བའི་ཚུལ་གྱིས་བཞུགས། །རིན་ཆེན་རྒྱན་བརྒྱད་ཀྱིས་
སྤྲས་བརྗིད་པའི་སྐུ། །ལྷ་གཞུའི་ཕྲེང་བ་ལྟ་བུའི་དར་ལས་བཀླུབས། །ལྟ་བས་མི་
ངོམས་དེ་ཡི་གཡས་གཡོན་ན། །ནམ་མཁའ་དྲི་མ་མེད་དང་སྤྱན་རས་གཟིགས། །
ཧེ་རུ་ཀ་ཡི་གཟུགས་འཆང་གཉིས་ཀྱི་ལྡེམ། །སྟེང་གི་ཆ་ལ་ཏེ་ལོ་ནཱ་རོ་དང་། །
དཔལ་མཆོག་ཌོ་བྷི་ཝ་ལ་སོགས་པ་ཡི། །ཉམས་ལེན་བྱིན་བརླབས་རྒྱུད་ཀྱི་ཐིག་
ལེར་གྱུར། །གསང་སྔགས་རིགས་སྔགས་གཟུངས་སྔགས་འདུས་བདག་ཉིད། །
སྐུ་གསུང་ཐུགས་ཀྱི་ཡོན་ཏན་མཐའ་ཡས་པའི། །སྲས་འཁོར་རྒྱུད་པར་བཅས་པ་
དེ་རྣམས་ལ། །འབྲུ་གསུམ་བཟླས་བརྗོད་ཡན་ལག་བདུན་པའི་སྤྲིན། །མཉེས་་་་་
ཐབས་རྒྱ་མཚོས་མངོན་པར་མཆོད་བྱས་པས། །དེ་ལྟའི་གར་དབང་རྡོ་རྗེ་འཆང་
དབང་གི །གནས་གསུམ་ཡིག་འབྲུ་གསུམ་ལས་འོད་ཟེར་གསུམ། །འཕྲོས་པས་
བདག་དང་སེམས་ཅན་ཀུན་ལ་ཕོག །སྒོ་གསུམ་སྒྲིབ་སྦྱངས་སྤངས་རྟོགས་ཕུན་
ཚོགས་གྱུར། །ཁྱབ་བདག་དེ་མཉེས་ཐུགས་མཛོད་སྒོ་ཕྱེ་སྟེ། །དེ་དབུས་པད་ཟླ་
-95 -



འཇའ་གུར་གཞལ་མེད་ཁང་། །དབང་བཅུ་སྟོབས་བཅུ་མི་འཇིགས་བཞི་ལ་
སོགས། །རྒྱལ་བའི་མ་འདྲེས་ཆོས་ཀུན་རང་བཞིན་ཅན། །ས་བཅུའི་སེམས་
དཔའ་ཡིས་ཀྱང་རྟོགས་དཀའ་ན། །ཉན་རང་ཚུར་མཐོང་བཅས་པས་སྨོས་ཅི་
དགོས། །དེ་ལྟའི་གཞི་ལ་བརྟན་གཡོའི་གཤིས་ལུགས་མཆོག །འཁོར་འདས་
ཁྱབ་བདག་སྲིད་ཞི་རོ་མཉམ་དངོས། །རང་རིག་འོད་གསལ་སངས་རྒྱས་ཆོས་ཀྱི་
སྐུ། །ངོ་བོ་ཟག་མེད་ཡེ་ཤེས་དེ་བཞིན་གཤེགས། །ཡོན་ཏན་ཀུན་གྱི་འབྱུང་གནས་
དྭངས་གསལ་སྐུ། །རྣམ་པ་ལོངས་སྐུ་གཡའ་བྲལ་མན་ཤེལ་ལྟར། །ཞལ་གཅིག་
ཕྱག་གཉིས་ཏིང་འཛིན་མཉམ་གཞག་རྒྱུ། །རྡོ་རྗེ་སྐྱིལ་ཀྲུང་གིས་བཞུགས་གསལ་
རྫོགས་སྐུ། །འབད་མེད་ལྷུན་གྲུབ་རྩོལ་བྲལ་ཆེན་པོའི་ངང༌། །མི་གཡོའི་ཏིང་ངེ་
འཛིན་ལ་གནས་པར་གྱུར། །དེ་ཡི་ཐུགས་ཁར་རྟེན་དང་བརྟེན་པའི་ཚུལ། །ཤིན་
དུ་ཕྲ་བའི་རླུང་སེམས་ངོ་བོ་ཉིད། །སྣོད་ཀྱི་ཐིག་ལེ་སེར་པོ་སྲན་ཕྱེད་ཚད། །
དཀར་ལ་སེར་བའི་མདངས་ཆགས་དྭངས་ཤིང་གསལ། །འོད་ཀྱི་རང་བཞིན་ཅན་
ཅིག་ལྷམ་མེར་གྱུར། །དེ་ནི་སྣང་བ་ཐབས་དང་ལྷག་མཐོང་དང་། །སྙིང་རྗེ་ཆེན་པོ་
རྟེན་ཅིང་འབྲེལ་བར་འབྱུང་། །དེ་ཉིད་ཇེ་ཆེར་མཆེད་པས་ནོར་བུའི་སྣོད། །རྒྱ་ཆེ་
འཕང་མཐོ་དྭངས་ཤིང་འོད་འཚེར་བ། །སྟོང་གསུམ་ནམ་མཁའི་མཐའ་དང་མཉམ
པར་གྱུར། །དེ་ཡི་ནང་དུ་བཅུད་ཀྱི་ཐིག་ལེ་གང་། །གསེར་སྦྱངས་བཙོ་མའི་མདོག་
ཅན་དྭངས་ཤིང་འཚེར། །རབ་གསལ་མེར་མེར་གཡོ་ཞིང་འཇུ་བ་སྙམ། །བྱང་ཆུབ་
སེམས་ཀྱི་རང་བཞིན་ཡེ་ཤེས་ལྔའི། །འོད་ཟེར་འཇའ་ཚོན་ཁ་དོག་ལྔ་འཕྲོ་བ། །
ཉུངས་དཀར་སྦོམ་པོའི་ཚད་ཙམ་ཐིག་ལེར་གྱུར། །དེ་ནི་སྟོང་པ་ཤེས་རབ་ཞི་
-96-
གནས་དང༌། །བདེ་བ་ཆེན་པོ་དོན་དམ་བྱང་ཆུབ་སེམས། །རིགས་བརྒྱའི་གར་
མཁན་སྙིང་པོའི་སྙིང་པོ་མཆོག །དེ་ཡང་ཇེ་ཆེ་ཇེ་ཆེ་མཐའ་ཡས་པས། །སྟོང་
གསལ་ཐིག་ལེའི་རྒྱ་མཚོ་གསེར་གྱི་མདོག །དྭངས་ཤིང་ཁོད་སྙོམས་སྒྲིབ་ཐོགས་
ཀུན་བྲལ་བ། །གཞི་བརྟན་ནམ་མཁའ་མ་རླག་བར་དུ་གནས། །རྒྱ་ཆེ་ནམ་མཁའི་
མཐའ་དང་ཁྱབ་མཉམ་པ། །ཁྱབ་ཆེ་སྐྱེ་འཕགས་སྣང་སྲིད་ཡོངས་ལ་ཁྱབ། །མེ་
ལོང་དྭངས་བའི་ངོས་ལྟར་སྲིད་ཞི་ཡི། །སྣང་བརྙན་ཅིར་ཡང་འཆར་བ་དེ་ཡི་ངང་།།
རང་བཞིན་འོད་གསལ་ངང་ལ་མཉམ་པར་བཞག །སླར་ཡང་བཀོད་པ་བསམ་
གྱིས་མི་ཁྱབ་པའི། །ཐིག་ལེ་ནས་བཟུང་རྡོ་རྗེ་འཆང་གི་བར། །རང་གི་ཁ་དོག་དང་
མཐུན་ཐིག་ལེ་རེར། །རིམ་བཞིན་གྱུར་པ་ནང་མ་ནང་མར་ཐིམ། །ཀུན་ཀྱང་སྤྲོས་
བྲལ་ཐིག་ལེར་རོ་མཉམ་པ། །ཙ་ན་ཀ་ཡི་ཚད་ཙམ་དེ་ཉིད་ནི། །རང་གི་སྤྱི་བོའི་ཨོ་
ལ་ཐིམ་པར་གྱུར། །ཨོཾ་ཡང་མགྲིན་པའི་ཨར་ཐིམ་ཨཱཉིད་ཀྱང༌། །ཐུགས་ཁའི་ཧཱུཾ་
ལ་ཞེན་ཐོགས་མེད་པར་ཐིམ། །ཧཱུྃ་ཡང་གཞི་ཡི་བྱང་ཆུབ་ཐིག་ལེ་ལ། །སྙིམ་སྟེ་
སྟོང་དང་སྙིང་རྗེ་དབྱེར་མེད་པའི། །ཐིག་ལེ་གསལ་ལ་རྟོག་མེད་ངང་ལ་བཞག །
འདི་ནི་མཐར་ཐུག་ཡང་གསང་བླ་མེད་ཏེ། །སྣང་ཐབས་རྟེན་ཅིང་འབྲེལ་འབྱུང་
ལུས་དང་ངག །ཀུན་རྫོབ་བྱང་སེམས་སྣོད་ཀྱི་ཐིག་ལེ་སྟེ། །སྟོང་དང་ཤེས་རབ་སྐྱེ་
མེད་རང་གི་སེམས། །དོན་དམ་བྱང་སེམས་བཅུད་ཀྱི་ཐིག་ལེའོ། །གཉིས་ཀའང་
གཞི་ལ་བདེན་གཉིས་ཟུང་འཇུག་སྟེ། །ལམ་དུས་ཚོགས་གཉིས་ཟུང་འཇུག་འབྲས
བུའི་དུས། །སྐུ་བཞི་ཡེ་ཤེས་ལྔ་ལྡན་ཟུང་འཇུག་གོ །གཞི་ལམ་འབྲས་བུ་གསུམ་
-97 -



ཡང་གོ་གཅིག་སྟེ། །དང་པོའི་སངས་རྒྱས་གཉུག་མ་ཆོས་ཀྱི་སྐུ། །ཉག་ཅིག་དྭངས་
མའི་སྲོག་ལས་འཕོ་འགྱུར་བྲལ། །ཡེ་སྟོང་གདོད་ནས་དག་པའི་ཨེ་ཝཾ་འདི། །བློ་
འདས་བྱར་མེད་ཐིག་ལེར་མཁྱེན་པར་མཛོད། །དེ་ལས་སྲིད་ཞིའི་སྣང་བརྙན་ཅིར་
ཤར་ཡང་། །རིག་རྩལ་སྒྱུ་འཕྲུལ་རྣམ་རོལ་ཐིག་ལེ་སྟེ། །ཆུ་ཉིད་འཁྱག་རུམ་གྱུར་
ལྟར་སྣང་བ་ཡིན། །སླར་ཡང་དབྱིངས་སུ་ནུབ་ཅིང་འཕོ་མེད་པ། །འཁྱག་རུམ་ཆུ་
ཡི་ངང་དུ་ཞུ་བ་སྟེ། །སྟོང་ཆེན་ཆོས་ཉིད་ཐིག་ལེ་ཁོ་ནའོ། །གང་ལྟར་གྱུར་ཀྱང་དེ་
ལས་མི་འདའ་བ། །ཟུང་འཇུག་བདེ་བ་ཆེན་པོའི་ཐིག་ལེའོ། །དེ་ལྟར་མཉམ་
གཞག་དེ་ལས་སླར་ཡང་ནི། །སྣོད་དང་བཅུད་ཀྱི་ཐིག་ལེར་གསལ་བར་ཤར། །དེ་
ལས་ཆུ་ལས་ཉ་ལྡང་རིམ་པ་ལྟར། །ཐིག་ལེ་དཀར་པོས་སྤྱན་རས་གཟིགས་དབང་
དང༌། །སེར་པོས་མི་མཇེད་བཀོད་པའི་ཐུབ་དབང་སོགས། །རང་ རང་ཁ་དོག་
དང་མཚུངས་ཐིག་ལེ་ལས། །རང་རང་ལྷར་བཞེངས་བྱང་ཆུབ་ཐིག་ལེའི་སྟེང་། །
རྒྱན་དང་བརྒྱན་ཅན་ལྟ་བུར་བཞུགས་པར་གྱུར། །གཞན་ཡང་ཕྱོགས་བཅུའི་ཞིང་
གི་དཀོན་མཆོག་གསུམ། །ཀུན་ཀྱང་རང་རང་ཁ་དོག་ཐིག་ལེར་བྱས། །སྤྱན་
དྲངས་སྤྱི་བོ་ནས་ཞུགས་སྙིང་ཁ་ཡི། །ཐིག་ལེའི་རྒྱ་མཚོའི་སྟེང་དུ་ལྷ་སྐུར་འཁོད།།
མཐའ་ཡས་སེམས་ཅན་ཀུན་ཀྱང་འཕྲིན་ལས་ཀྱི། །ཐིག་ལེ་དཀར་པོར་བྱས་ཏེ་
སྤྱན་དྲངས་ནས། །སྤྱན་རས་ གཟིགས་དབང་སྐུར་གྱུར་ཐིག་ལེ་ཡི། །རྒྱ་མཚོའི་
སྟེང་དུ་རྒྱུ་སྐར་ཇི་བཞིན་འཁོད། །དེ་དག་ཐམས་ཅད་རྣམ་པ་ལྷར་སྣང་ཡང་། །ངོ་
བོ་སྟོང་པ་སྙིང་རྗེ་དབྱེར་མེད་པའི། །བདེ་སྟོང་ལྷན་ཅིག་སྐྱེས་པའི་ཡེ་ཤེས་ཏེ། །
ཀུན་ཀྱང་རང་སེམས་ཐིག་ལེའི་སྤྲོ་བསྡུའོ། །དེ་ལྟར་དེ་དག་ཐམས་ཅད་བྱང་ཆུབ་
-98-
ཀྱི། །ཐིག་ལེ་དེ་ལས་བྱུང་ཞིང་དེ་ལ་རྟེན། །དེ་ཡི་རང་བཞིན་ཅན་དུ་མཁྱེན་པར་
མཛོད། །སླར་ཡང་ལྷ་ཚོགས་ཐམས་ཅད་རང་རང་གི་ །ཐིག་ལེར་བྱས་ཏེ་རང་
སེམས་ཆོས་ཀྱི་སྐུ། །བྱང་ཆུབ་ཐིག་ལེའི་ལྟོ་བར་སྟིམ་བྱས་ལ། །མཐའ་བྲལ་དབུ་
མའི་ངང་ལ་མཉམ་པར་བཞག །དེ་ལས་སྐྱོ་ན་སླར་ཡང་སྐྱེད་སྟིམ་བྱ། །དེ་ལྟར་ཕྱི་
རོལ་སྤྲོ་བའི་སྣང་བཅས་དང་། །ནང་དུ་སྡུད་པའི་རྗེས་བཞིག་ཁྱད་པར་ཅན། །དེ་
ཡི་ངང་ལས་མཉམ་པར་འཇོག་པ་སོགས། །རེས་འགའ་རེས་འཇོག་རེས་འགའ་
ཟུང་འབྲེལ་སྒོམ། །དེ་ཡང་རང་བཞིན་འོད་གསལ་བྱང་ཆུབ་ཀྱི། །ཐིག་ལེ་་་
གཤེགས་སུ་གསོལ་བའི་སྐབས་མེད་ལ། །སྤྲུལ་དང་མཛད་པ་ཕྲིན་ལས་ཐིག་ལེ་
རྣམས། །སྤྲོ་བསྡུའི་རང་བཞིན་ཡིན་ནོ་མཁྱེན་པར་འཚལ། །ཇི་ལྟར་ཕྱིན་ཀྱང་དེ་
ལས་མི་འདའ་བ། །འདི་ནི་ཐིག་ལེ་བཅུ་དྲུག་དངོས་ཡིན་ནོ། །བླ་མའི་རྣལ་འབྱོར་
ཐུན་མོང་མིན་པ་ཡང་། །ཉམས་སུ་ལེན་ན་སྙིང་དཀྱིལ་ཐིག་ལེ་ཡི། །རྒྱ་མཚོའི་
སྟེང་དུ་རྩ་བའི་བླ་མ་བསམ། །དེ་ཡི་སྤྱི་བོར་རྒྱུད་པའི་བླ་མ་རྣམས། །ཐོ་བརྩེགས་
ཀྱིས་བཞུགས་བྱིན་རླབས་གཟི་འོད་འཕྲོ། །དེ་ལ་ཕྱག་མཆོད་བསྟོད་སྤྲིན་གྱིས་
མཆོད་ཅིང་། །འདོད་པའི་དོན་ལ་སྙིང་ནས་གསོལ་བ་གདབ། །དེ་མ་ཐག་ཏུ་རྒྱུད་
པ་གསུམ་ལྡན་ནས། །རིམ་བཞིན་ཐིག་ལེར་གྱུར་པ་འོག་མར་ཐིམ། །མཐར་ནི་
ཀུན་ཀྱང་རྩ་བའི་བླ་མར་བསྡུ། །རྩ་བའི་བླ་མ་ཡོངས་འཛིན་དགེ་བའི་བཤེས། །
རྒྱུད་པ་ཀུན་འདུས་དེའང་ཐིག་ལེར་ཞུ། །བྱང་ཆུབ་ཐིག་ལེའི་རྒྱ་མཚོར་སྙིམ་བྱས་
ལ། །མཐའ་བརྒྱད་ལས་གྲོལ་དོན་དམ་ཆོས་ཀྱི་སྐུ། །སྟོང་ཉིད་སྙིང་རྗེ་ཟུང་འཇུག་
ངང་ལ་གཞག །མཚན་ཉིད་སྣ་ཚོགས་མ་འདྲེས་ཅིར་ཡང་འཆར། །འདི་ནི་ཐིག་ལེ་
- 99 -



ཆེན་པོའི་གསལ་བའི་ཆ། །སྤྲོས་མཐའ་ཀུན་བྲལ་སྟོང་ཆེན་གཞི་རྩ་བྲལ། །འདི་ནི་
ཐིག་ལེ་ཆེན་པོའི་རང་བཞིན་ ཡིན། །གསལ་དང་སྟོང་པ་གདོད་ནས་རོ་མཉམ་
པའི། །ཟུང་འཇུག་འདི་ནི་བཅོས་མིན་ཐིག་ལེ་དངོས། །དེ་ལྟར་ཐིག་ལེ་ཆེན་པོའི་
གྲོང་ཁྱེར་ལས། །གཞན་པའི་སྣང་སྲིད་འཁོར་འདས་མ་དམིགས་པས། །སྟོང་ཉིད་
སྙིང་རྗེ་དབྱེར་མེད་བྱང་ཆུབ་སེམས། །རང་སེམས་གཉུག་མའི་ཡིན་ལུགས་མངོན་
གྱུར་མཛོད། །ལྷ་ཆོས་བདུན་དང་རྗེས་དྲན་ལྔ་བོ་ཡང་། །འདི་དག་རྣམ་རོལ་ཉིད་
དུ་མཁྱེན་པ་དང༌། །འདི་དག་ཀུན་ཀྱང་ལྷ་ཆོས་བདུན་ལྡན་དུ། །ཤེས་ནས་ཉམས་
ལེན་མཐར་ཕྱིན་གྱུར་བ་ལགས། །གཞན་ཡང་རང་ཉིད་འཁོར་བར་བཅིངས་པ་
ཡི། །འཇིག་རྟེན་ལྷ་དང་ཡི་དྭགས་ལ་སོགས་དང་། །བརྩེ་མེད་སྡིག་ཅན་མི་ལ་
སྐྱབས་འཚོལ་བའི། །ལོག་པའི་སྐྱབས་གནས་སྤངས་ལ་སླུ་མེད་སྐྱབས། །མཁྱེན་
བརྩེ་ནུས་ལྡན་སྐྱབས་ཆེན་དཀོན་མཆོག་གསུམ། །དེ་དག་ཀུན་ཀྱང་ངོ་མཚར་ལྷ་
བཞི་སྟེ། །དེ་ཡང་ཇོ་བོ་ཡབ་སྲས་ཉིད་ལ་འདུས། །རྒྱལ་བ་མར་མེ་མཛད་དང་སྤྱན་
རས་གཟིགས། །དེ་ཡང་རང་གི་རྩ་བའི་བླ་མ་ཉིད། །སྐྱབས་གནས་རྒྱུད་པ་ཀུན་
འདུས་བཤེས་གཉེན་ལ། །སྙིང་ཁོང་རུས་པའི་དཀྱིལ་ནས་སྐྱབས་གསོལ་བའི། །
ལམ་གྱི་རྩ་བ་བཤེས་གཉེན་སྟེན་ཚུལ་ལ། །ཉིན་དང་མཚན་དུ་གཡེལ་བ་མེད་
པར་འབད། །སྟེན་པ་ཙམ་གྱིས་ཉེས་མུན་ཀུན་སེལ་ཞིང༌། །ཡོན་ཏན་ཡར་ངོའི་ཟླ་
བ་ལྟར་འཕེལ་ལ། །མཐོང་ཐོས་ཙམ་གྱིས་ཐར་པར་ཡིད་གཡོ་བའི། །དགེ་བའི་
བཤེས་གཉེན་སྲོག་ལས་གཅེས་པར་བཟུང་། །དེ་ཡི་གསུངས་བའི་ལེགས་བཤད་
འོ་མའི་རྒྱུན། །ཟོག་པོའི་སྟོང་སྐད་སྒྲོས་དང་མ་འདྲེས་པར། །ཕྲ་ཞིབ་བླང་དོར་
གནས་ལ་མཁས་པར་བྱ། །ཡིད་བཞིན་ནོར་བུའི་དཔལ་ལས་རྙེད་དཀའ་ཞིང་། །
ཕན་བདེ་མ་ལུས་འབྱུང་བའི་དོན་ཆེ་བ། །དལ་འབྱོར་འདི་ལྟ་ཕྱིན་ཆད་རྙེད་དཀའ་
བས། །རྙེད་ཚེ་དམ་པའི་ཆོས་ཀྱི་སྙིང་པོ་བླང་། །འཆི་བར་ངེས་ཤིང་ནམ་འཆི་ཆ་
མེད་ལ། །འཆི་ཚེ་ངེས་པར་ཕན་པ་དམ་ཆོས་ཡིན། །དེས་ན་སྲིད་པའི་བདེ་འབྱོར་
སྒྲུབ་པའི་བློ། །སྤངས་ནས་དེ་རིང་ཉིད་ནས་ཆོས་ལ་འབད། །ལང་ཚོའི་ཉིན་བྱེད་
ལོ་ཟླའི་སྤྲིན་གྱིས་སྒྲིབས། །ལུས་ཀྱི་ཆུ་སྐྱེས་རྒས་བའི་བ་མོས་འཇོམས། །འཆི་
བདག་མུན་ཆེན་ངེས་པར་མྱུར་འོང་ན། །ཆོས་བརྒྱད་རྣམ་གཡེང་སྒྲུབ་པའི་ལོང་
ཡོད་དམ། །དེ་ལྟར་ཡིད་འབྱུང་སྐྱོ་ཤས་ཤུགས་དྲག་གིས། །ཚེ་འདིའི་ཆེ་ཐབས་
སྒྲུབ་འདོད་རྨི་ལམ་དུའང་། །མི་འབྱུང་གཅན་གཟན་མདུན་དུ་རྩྭ་འཇམ་བཞིན། །
དེ་ནས་ཡོན་ཏན་མ་ལུས་སྦེད་པ་དང་། །ཉེས་སྐྱོན་ཁས་ལེན་ཉམས་ལེན་གཙོར་
བྱས་ནས། །སྦས་པའི་བརྟུལ་ཞུགས་བཟུང་ལ་རྒྱུ་འབྲས་ཆོས། །སླུ་མེད་ཡིད་ལ་
གོམས་པའི་རྣམ་དཔྱོད་ཀྱིས། །མེ་དགེ་སྤངས་ཏེ་རྒྱུན་དུ་དགེ་ལ་འབད། །དེ་ལྟར་
སྐྱེས་བུ་ཆུང་ངུའི་ཉམས་ལེན་གྱིས། །ཚེ་འདིའི་ཞེན་འཁྲིས་ཆོད་པའི་དཔའ་བོ་
དེས། །སྡུག་བསྔལ་གསུམ་ གྱིས་ བར་མེད་ཉམ་ཐག་པའི། །མཐའ་ཡས་འཁོར་
བའི་རྒྱ་མཚོ་གནག་དཀའ་ལས། །ཡིད་འབྱུང་སྐྱེད་དེ་ཤུགས་དྲག་ངེས་འབྱུང་བློས།
ཀུན་ནས་བླངས་བའི་རྣམ་དག་ཚུལ་ཁྲིམས་ཀྱིས། །གཞི་བཟུང་ཐོས་བསམ་སྒོམ་
པས་རྒྱུད་སྦྱངས་ནས། །རྒྱལ་བའི་གསུང་རབ་མ་ལུས་གཅེས་པར་བཟུང་། །དེ་
ལྟར་སྐྱེས་བུ་འབྲིང་གི་ཉམས་ལེན་ལ། །གོམས་པ་ཐོབ་ནས་མར་གྱུར་སེམས་ཅན་
རྣམས། །སྔོན་ཆད་འཁོར་བར་ལན་མང་ཕན་བཏགས་པའི། །མར་ཤེས་དྲིན་དྲན་
- 100 -
• 101 -



བྱམས་བརྩེའི་ཤུགས་སྐྱེད་ལ། །བདག་པས་གཞན་གཅེས་ལྷག་བསམ་འབད་པས་
བསྒོམ། །དེ་ནས་མཁའ་མཉམ་སེམས་ཅན་སྒྲལ་བའི་ཕྱིར། །བླ་མེད་བྱང་ཆུབ་་་
མཆོག་ཏུ་སེམས་སྐྱེད་ནས། །རང་དོན་སྤངས་ཏེ་དངོས་སམ་རྒྱུད་ནས་ཀྱང་། །ཅི་
བྱེད་གཞན་དོན་ཁོ་ནར་སྤྱོད་པ་ཡི། །ཀུན་རྫོབ་བྱང་ཆུབ་སེམས་ལ་མངའ་བརྙེས་
མཛོད། །ཆོས་རྣམས་ཐམས་ཅད་རང་གི་སེམས་སྣང་སྟེ། །སྣང་ཙམ་ཉིད་ནས་རང་
རང་ངོ་བོས་སྟོང་། །སྟོང་དང་སྣང་བ་གཅིག་མིན་ཐ་དད་མིན། །རྣམ་པར་བརྟགས
ན་བརྟག་དཔྱད་ཡུལ་ལས་འདས། །ཤེས་བྱའི་གནས་ལུགས་ཅིར་ཡང་མ་གྲུབ་
པས། །གང་ལྟར་བཟུང་ཡང་འཁྲུལ་ཕྱིར་འཛིན་མེད་དང་། །སྣོད་བཅུད་དག་པའི་
ཐིག་ལེ་ཆུ་ཟླ་ལྟར། །སྣང་ལ་རང་བཞིན་མེད་པར་རྟོགས་པ་ཡིས། །མཉམ་གཞག
ནམ་མཁའ་ལྟ་བུའི་ཐིག་ལེ་དང༌། །རྗེས་ཐོབ་སྒྱུ་མ་ལྟ་བུའི་ཐིག་ལེ་ཡིས། །འགྲོ་
འཕྱག་ཉལ་འདུག་ཅིར་སྣང་ལམ་ཁྱེར་ནས། །སྐྱེས་བུ་ཆེན་པོའི་ཉམས་ལེན་མཐར
ཕྱིན་མཛོད། །ཐུབ་དབང་སྤྱན་རས་གཟིགས་དང་མི་གཡོ་སྒྲོལ། །ལྷ་མཆོག་བཞི་
སྟེ་བསླབ་པ་རིན་ཆེན་གསུམ། །ཉམས་སུ་བླང་བྱའི་ཆོས་ཡིན་ལྷ་ཆོས་བདུན། །
བཀའ་གདམས་རྒྱ་མཚོའི་བཅུད་ཀྱི་སྙིང་པོ་ཡིན། །དེ་ལྟར་དང་པོ་སྐྱབས་གནས་
བླ་མ་དང༌། །རང་ལུས་ སྣོད་བཅུད་ ཡི་དམ་ལྷ་ཡི་སྐུ། །བཟླས་བརྗོད་གསུང་
སྔགས་རྡོ་རྗེའི་གླུ་དབྱངས་ཏེ། །མཐའ་ཡས་ཡིད་ཅན་དྲིན་ཅན་ཕ་མའི་ཚོགས། །
རང་སེམས་གཉུག་མ་གསལ་སྟོང་ཆོས་ཀྱི་དབྱིངས། །རྗེས་དྲན་ལྔ་བོ་ཡེངས་མེད་
སྟེན་པར་མཛོད། །འདི་བཞིན་སྒྲུབ་ཅིང་ཉམས་ལེན་ཕ་ཡི་བུ། །མི་གྲལ་ནས་བུད་
བྱ་དང་རི་དྭགས་འདྲ། །བྱ་རྒྱུ་ཆོས་ལས་མེད་པའི་བྱ་བཏང་དེ། །བཀའ་གདམས་
- 102 -
རྒྱུ་མཚོའི་བཅུད་འཐུང་རྣལ་འབྱོར་ཡིན། །དཔལ་ལྡན་ཨ་ཏི་ཤ་དང་རྒྱལ་དབང་
འབྲོམ། །རྒྱུད་པར་བཅས་བས་བཀའ་བསྒོ་དམ་བཞག་པའི། །སྒྲོལ་མ་བཅུ་
གཉིས་དཀར་པོ་བརྒྱད་ཅུ་ཡི། །ལེགས་བཤད་འདི་ཡང་སྲིད་མཐའི་བར་དུ་
སྐྱོངས། །དེ་ལྟར་རྒྱལ་བ་ཡབ་སྲས་ཁོ་ན་ལས། །ཉེ་བར་རྒྱུད་པའི་ཐིག་ལེའི་ཟབ་
ཁྲིད་འདི། །སྔོན་ཆད་ཡི་གེའི་རིས་སུ་ཡོད་མིན་ཡང་། །ཕྱིན་ཆད་ནུབ་པས་
འཇིགས་ཕྱིར་ཡི་གེར་བཀོད། །འདི་ལྟར་སྒྲུབས་པའི་ལེགས་བྱས་དཀར་བ་དེས།།
བདག་ནི་འདི་ནས་ཤི་འཕོས་གྱུར་མ་ཐག །དགའ་ལྡན་ཟབ་ཡངས་ཆོས་ཀྱི་ཁང་
བཟང་དུ། །ནམ་མཁའ་དྲི་མེད་སྲས་ཀྱི་ཐུ་བོར་ཤོག །
ཅེས་རྒྱལ་བ་ཡབ་སྲས་ཀྱི་གསུང་རབ་མ་ལུས་པའི་བསྟན་པ་ལུས་ཡོངས་རྫོགས།
ཟབ་དོན་དུ་དྲིལ་བའི་སྙིང་པོ། ཟབ་ཡངས་བཀའ་གདམས་རྒྱ་མཚོའི་ཉིང་ཁུ་རྒྱུད་པ་གསུམ་
གྱི་ཐུགས་བཅུད། ལྷ་ཆོས་ཉམས་ལེན་གྱི་གདམས་ངག ཐིག་ལེ་ཆེན་པོའི་དབྱིངས་སུ་བྱང་
ཆུབ་ཀྱི་སེམས་གཉིས་སྤེལ་བའི་ཐབས། སྦས་པའི་བརྟུལ་ཞུགས་འཛིན་པའི་མཁས་གྲུབ་
འབའ་ཞིག་ནས་རྒྱུད་པའི་ཟབ་ལམ། སྙིང་གི་ཐིག་ལེའི་ཉམས་ཁྲིད། ཟབ་པ་ལས་ཀྱང་ཆེས་
ཆེར་ཟབ་པ། སྙན་རྒྱུད་ལས་ཀྱང་ཆེས་ཆེར་སྙན་རྒྱུད། ཞལ་གདམས་ལས་ཀྱང་ཆེས་ཆེར་
ཞལ་གདམས། སྙིང་གི་ཟུངས་ཁྲག་ལྟ་བུ་འདི་ཉིད། སྔོན་ཆད་ཐིག་ལེའི་དབང་ཆོག་ཙམ་ཡི་
གེར་བྲིས་པ་དང༌། ཞག་གྲངས་ཅི་རིགས་པའི་བར་དུ། སློབ་མ་ལ་ཐིག་ལེའི་དབང་རྡུལ་
ཚོན་གྱི་དཀྱིལ་འཁོར་དང་བཅས་ཏེ། ཚིག་རིགས་ཙམ་སྐུར་བ་ལ། ཐིག་ལེའི་དབང་ཁྲིད་
ཐོབ་པར་རློམ་པ་མ་གཏོགས། སྤྱི་ཁྱབ་ཏུ་འདི་ལྟ་བུའི་ཉམས་ཁྲིད་སྙན་རྒྱུད་མ་ཡོད་ཟེར་
བའི་སྒྲོས་ཚོར་བའང་མི་སྣང་ལ། དེ་ཉིད་ཀྱི་ ཕྱིར་ན། ཨུ་དུམ་ཝ་རའི་མེ་ཏོག་ལྟར་རྙེད་
དཀའ་བ་འདི་ཉིད། བླ་མ་གོང་མ་རྣམས་ཀྱི་སྙན་རྒྱུད་དུ་གསན་ཏེ། ཐུགས་ལ་གབ་པར་
- 103 -



༄༅། །བཀའ་གདམས་ཐིག་ལེ་བཅུ་དྲུག་གི་དབང་གི་
ལྷན་ཐབས་བཞུགས་སོ། །
བཞུགས་པ། ཁོ་བོས། བླ་མ་དང་དཀོན་མཆོག མཁའ་འགྲོ་ཆོས་སྐྱོང་ལ་གསོལ་བ་བཏབ་
སྟེ། སྤྱི་ཁྱབ་ཏུ་ནུབ་པས་འཇིགས་པ་དང་། རང་ཉིད་ཀྱང་ལང་ཚོ་ཡོལ་བའི་སྟོབས་ཀྱིས།
མན་ངག་རྣམས་བརྗེད་པས་འཇིགས་ནས། རང་ལོ་སུམ་ཅུ་རྩ་བདུན་པའི་སྟེང་དུ། སྣོད་ལྡན་
གྱི་སློབ་བུ་འགའ་ཟུང་ལ། གླེགས་བམ་རིན་པོའི་ལུང་དང༌། ཐིག་ལེའི་དབང་ཁྲིད་ལན་
གསུམ་ཙམ་བྱས་པའི་རྗེས་སུ། དམ་པའི་མཆེད་གྲོགས་འགའ་ཟུང་གིས་སྐུལ་བས་རྐྱེན་བྱས་
ཏེ། རྒྱལ་བའི་དབང་པོ་དཔལ་ལྡན་ཨ་ཏི་ཤ་དགའ་ལྡན་དུ་གཤེགས་པའི་དུས་ཁྱད་པར་
ཅན། དབྱུག་པ་ཟླ་བའི་དམར་པོའི་ཕྱོགས་ཀྱི་རྒྱལ་བ་དང་པོ་ལ། ཡོལ་རིན་ཆེན་གླིང་གི་
ཡང་དབེན་མཁའ་སྤྱོད་ཕོ་བྲང་གི་བ་གམ་གསུམ་པའི་གཞལ་ཡས་ཁང་། རྒྱ་སྤོས་ངད་ལྡང་
གི་ཀུན་དགའ་ར་བར། ཐིག་ལེའི་དཀྱིལ་འཁོར་གྱི་དྲུང་དུ། ཤཱཀྱའི་བཙུན་པ་ངག་དབང་
གྲགས་པ་དཔལ་བཟང་པོས་སྦྱར་བའོ། །དགེ་ལེགས་ནམ་མཁའི་མཐའ་དང་མཉམ་པར་
གྱུར་ཅིག། །།
ན་མོ་མཉྫ་ཤྲཱི་ཡེ། འདིར་བཀའ་གདམས་གླེགས་བམ་གྱི་ཐིག་ལེ་བཅུ་དྲུག་
གི་དབང་ཆོག་རྙིང་པ་ལ་ཁ་སྐོང་དོན་ལ་ཐོབ་ངེས་འགའ་ཞིག་བརྗོད་པར་བྱ་སྟེ།
འདི་གླེགས་བམ་ཚང་མ་རང་ཐུགས་ལ་བཞུགས་པ་འབྲོམ་གཞོན་ནུ་བློ་གྲོས་ཀྱིས་
མཛད་པར་སྣང་ནའང༌། དཀྱིལ་འཁོར་ཐིག་རྩ་ཧ་ཅང་བསྡུས་ཤིང༌། བྲིས་ཆད་
ཡུན་རིང་ལོན་པ་ཞིག་ཀྱང་ཡིན་པར་སྣང་བས། ཤིན་ཏུ་གདབ་དཀའ་བར་འདུག་
པ་ལ། དོན་གྱི་ཐོབ་པ། རྒྱས་པ་སྒོ་བཅུ་དྲུག་པ་བྱེད་ཅེས་སོགས་ལ་སྟེན་ནས་འདི་
ལྟར་བྱ་སྟེ། རྒྱས་པ་སྒོ་བཅུ་དྲུག་ལ། འབྲིང་སྒོ་བཞི་པ། བསྡུས་པ་སྒོ་གཅིག་མ་
སྟེ། རེ་ རེ་ ཞིང་ ཡང་ རབ་རྩིག་པ། འདོད་སྣམ། ཕ་ གུ དྲ་ཕྱེད། ཤར་བུ། མདའ་
ཡབ། སྒོ་ སྒོ་ཁྱུད། འགྲམ་ལོགས་རྣམས་སྤྱི་དང་འདྲ་བ། འབྲིང་རྩིག་པ་འདོད་
སྣུམ་དྲ་ཕྱེད། སྒོ་དང་སྒོ་ཁྱུད་ཙམ་ཡོད་པ། ཐ་མ་རྩིག་པ་འདོད་སྣམ་ཙམ་སྟེ།
རྒྱས་པའི་རྒྱས་པ་སོགས་གསུམ་གསུམ་དུ་འགྱུར་མོད། རྒྱས་པའི་རྒྱས་པ་དང༌།
དེ་ཡང་ནང་མ་ཉིས་འགྱུར་ཕྱི་མ་ལ་བྱེད་པ་སོགས་ནི་སྒྲུབ་མི་ནུས་ཤིང་། ནང་དུ་
མི་ཤོང་བས། སྤྱིར་བཟོ་ཐིག་སྟེ། བཅུ་དྲུག་པོ་ཐམས་ཅད་ཀྱང་རྩིག་པ་སོགས།
ཞེང་ཚད་མཉམ་པ་བྱས་ན་རྒྱས་པའི་འབྲིང་བསྡུས་གང་འགྲུབ་དང༌། འབྲིང་
- 105 -
- 104 •



ལའང་འབྲིང་ལྟ་བུ་བྱའོ། །ཀུན་གྱི་མཐའ་ལ་རྡོ་ར་མེ་རི་བྱས་ནའང་མི་རུང་བ་ཆེར་
མེད་ཀྱང་། འཇའ་རིས་དང་པདྨ་དཀར་པོའི་འདབ་མ་དུ་ཤོང་གི་ཟླུམ་སྐོར་འདབ་
མ་ལས་འཇའ་རིས་ཏེ། པད་འདབ་ལས་འཇའ་རིས་འདབ་ཀྱི་ཆེ་བའི་ཟླུམ་ཐིག་
གསུམ་རིམ་གང་འབྱོར་བྱས་པའི་ནང་དུ་ཚངས་ཟུར་སྤྱི་དང་འདྲ་བ་བྱས་ནས་ཟླུམ་
ཐིག་ནང་མ་ལ་རེག་པར་དཀྱིལ་འཁོར་ཕྱི་མའི་མདའ་ཡབ་ཀྱི་ཐིག་བྱས་པའི་ནང་
དུ་ཕྱི་མ་འདི་ལ་རྟ་བབས་བྱས་ན་མཛེས་པས། རྩིག་པ་འདོད་སྣམ་སོགས་ལོགས་
ཐིག་ཚང་མ་ཅི་ཙམ་ཤོང་བའི་གཟོ་ཐིག འདིའི་རྩ་ཐིག་ནས་ཚངས་ཐིག་རྒྱ་གྲམ་
གྱི་བར་སུམ་བཏུབས་བྱ། དེ་རེ་རེ་ཡང་ལྔ་བཏུབས་ཚད་ལྡན་བྱས་པའི་ཐིག་རེ་རེ་
བཞིན་གྱི་ཕྱི་རུ་རྩིག་པ་དང༌། འདོད་སྣམ་དང་ངེས་པར་དང༌། ཤོང་ན་དྲ་ཕྱེད་ཀྱང་
བྱ་སྟེ། དེ་གཉིས་རྩིག་པ་ལས་རེ་རེ་ཞིང་ཉིས་འགྱུར་བྱ། དེའི་ཕྱི་རུ་ལྷ་སྣམ་དགོས་
པས་ལྔ་བཏུབས་པ་ཐམས་ཅད་ཀྱང་། ཕྱེད་བཤགས་ཀྱི་ཕྱེད་ནང་མ་ལ་རྩིག་པ་
སོགས་དང་། ཕྱི་མ་ལ་ལྷ་སྣམ་མོ། །སྒོ་ནི་ནང་མའི་བརྒྱད་ཆ་ངེས་པར་བྱ་ཞིང༌།
ཕྱི་མའི་བརྒྱད་ཆ་ནི་ལོགས་ཐིག་རྣམས་བཟོ་ཐིག་ཏུ་སོང་བས་ཧ་ཅང་ཆེས་ཡོང་
བས་ན་ཅི་མཛེས་ཏེ། ནང་མའི་བརྒྱད་ཆ་ཡོང་བར་ཐིག་རྩེ་བཟུང་ནས་ཕྱི་མའི་ཐད་
དུ་གང་འཚམས་བསྐྱེད་དེ། གསེགས་འགྲོས་སུ་ཏལ་མར་བཏབ་པས་སྒོ་ཐིག་ཅིག་
ཆར་འབྱུང་ལ། འབྲི་བའི་ཚེ་གསེགས་ཁ་དྲང་ཐ་དད་དུ་བཅོས་ནས་བྲིས་པས་ཤིན་
ཏུ་མཛེས་པར་འབྱུང་ཞིང་། དེ་ཡང་སྒོ་ཁྱུད་ཀྱི་རྩིག་པའི་ཕྱེད་དུ། རྩིགས་པའི་ཆེད་
ཀྱི་ཐིག་རིངས་ངོས་རེ་རེར་ཡང་གཉིས་གཉིས་བྱའོ། །ལྷ་སྣམ་བཅོ་ལྔ་པོ་ཐམས་
ཅད་ལ་མཆོད་རྟེན་ཕྱོགས་མདོག་དང་བཏུན་（སྦྱིན)པའི་མཛེས་ཚོན། ནང་མ་
ནང་མ་ནས་ཕྱི་མ་ཕྱི་མ་ལ་གཉིས་གཉིས་འཕེལ་བ་བྲི་ཞིང་། དབུས་མའི་ནང་དུ་
པདྨ་འདབ་བཞིའི་ལྟེ་བར་ ཡུམ་ཆེན་མོ། ཤར་དུ་ཐུབ་པ། ལྷོར་སྤྱན་རས་
གཟིགས། ནུབ་དུ་མི་གཡོ་བ། བྱང་དུ་སྒྲོལ་མ་རྣམས་ཀྱི་སྐུ་བྲི་བའམ། ལུགས་མ་
སོགས་དགོད་པའམ། ས་བོན་འབྲི་བ་སོགས་གང་འགྲུབ། ལྷ་སྣམ་རྣམས་ཐམས་
ཅད་ནི་ཕྱོགས་མདོག་བྱའོ། །དབང་ལ་ཆུ་དབང་ཙམ་ཡང་མི་གསལ་བར་ཐུགས་
ཀའི་འོད་ཟེར་གྱི་བྱིན་བརླབས་ཙམ་བྱེད་པར་གསལ་བ་ལྟར། ཆུ་དབང་སོགས་མི་
བྱེད་ན། བུམ་ པ་ བཤོམ་སྒྲུབ་དང་ སྙེན་པ་རྒྱས་པར་བཤད་པ་དགོས་མེད་དུ་
འགྱུར་བས། བུམ་པ་སོ་སོའི་ནང་གི་ལྷའི་ཐུགས་ཀ་ནས་ཡེ་ཤེས་ཀྱི་བདུད་རྩིའི་
རྒྱུན་བབས། བུམ་ཆུ་དང་གཅིག་ཏུ་གྱུར་པའི་བུམ་ཆུ་ཐིག་ལེ་རེ་རེ་བཞིན་བསྡུས།
བུམ་པའམ་དུང་ཆོས་ སུ་ བླུག་ལ། བླ་མའི་ཐུགས་ཀའི་འོད་ཟེར་གྱི་ཕྱོགས་ཅུའི་
ཞིང་ནས་སངས་རྒྱས་དང་བྱང་སེམས་ལྷ་དང་ལྷ་མོ། ཁྲོ་བོ་ཁྲོ་མོ་དཔག་དུ་མེད་པ་
སྤྱན་དྲངས་ཏེ་སློབ་མའི་སྟེང་ཕྱོགས་སུ་བཞུགས། དབང་ལྷ་རྣམས་ཀྱི་གདུགས་
དང་རྒྱལ་མཚན་ལ་སོགས་པའི་མཆོད་སྤྲིན་གྱིས་བར་སྣང་འགེངས། མེ་ཏོག་དང་
གུར་ཀུམ་ (གུམ) དང་ཙནྡན་ཕྱེ་མ་སོགས་ཀྱི་ཆར་འབེབས། ལྷའི་རྔ་བོ་ཆེ་ལ་
སོགས་པ་ རོལ་མོའི་སྒྲ་དང༌། བཀྲ་ཤིས་ཀྱི་ཚིགས་གཅད(བཅད)གསུང་བར་
མོས་ནས། ཕུན་སུམ་ཚོགས་པ་སོགས་རོལ་མོ་དང་བཅས་པ་རྗོད། ཇི་ལྟར་
བལྟམས་སོགས་དང༌། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡེ་ ཤི་ཡེ་ཧཱུྃ། ཞེས་
སྤྱི་བོ་ནས་དབང་བསྐུར། བུམ་ཆུ་སྦྱིན་ཞིང་གཏོར་བས་ལུས་གང༌། དྲི་མ་དག་
ལྷ་རང་རང་གི་ས་བོན་གྱིས་སྤྱི་བོར་བརྒྱན་པ་ལ་དབང་ལྷ་བསྟིམ་པ་ཙམ་ནི་ཀུན་
ལ་བྱའོ། །སྤྱིར་ནི་འདི་བསྟན་པ་ཡོངས་རྫོགས་ཀྱི་ཉམས་ལེན་ཡིན་པས། ཐིག་ལེ་
ཕྱི་མ་སྣོད་བཅུད་སྤྱིའི་དག་སྣང་བསྐྱེད། དེ་ནས་གསུམ། འདུལ་བ་མདོ་སྡེ་མངོན་
• 106-
༤ 107



པ་སྟེ། མདོ་ཕྱོགས་ཀྱི་རྟོག་པ་སྐྱེད་པའི་དབང་དང་། དེ་ནས་བཞི་བྱ་ རྒྱུད། དེ་
ནས་སྒྲོལ་མ་ཁྲོ་མོ་དང་། མི་གཡོ་བ་སྤྱོད་རྒྱུད། དེ་ནས་བཞི་རྣལ་འབྱོར་རྒྱུད།
ཉམས་ལེན་བྱིན་བརླབས་བརྒྱུད་པའི་རྡོ་ རྗེ་འཆང་བླ་མེད་སྤྱི། གཉིས་མེད་བྱང་
སེམས་ཀྱི་ངོ་བོ་སངས་རྒྱས་ནི་གཉིས་མེད་རྒྱུད་དེ་དེ་ལྟར་ན། མདོ་ཕྱོགས་ལ་འོད་
ཟེར་ཆེན་པོའི་དབང་བསྐུར་ལྟ་བུར་བྱིན་གྱི་རློབ། བྱ་རྒྱུད་ལ་ཆུ་དང་ཅོད་པཎ།
སྤྱོད་རྒྱུད་ལ་དེ་གཉིས་དང་རྡོར་དྲིལ་མིང་། རྣལ་འབྱོར་རྒྱུད་ལ་དེ་རྣམས་དང་དམ་
ཚིག་གསུམ་སྦྱིན་གྱི་རྡོ་ རྗེ་ སློབ་དཔོན། བླ་མེད་ལ་དབང་བཞི་ཚང་བར་བསྐུར་
ནའང་། བླ་མ་དང་སློབ་མ་ཀུན་རྒྱུད་སྡེའི་དབང་རྫོགས་པར་ཐོབ་པའི་དབང་པོ་
རབ་ལ་ཤིན་ཏུའང་རུང་ཞིང་། ལམ་གྱི་ཚེ་ཡང་དེ་ལྟར་ཉམས་སུ་བླང་ངོ༌། །འདིར་
ནི་སློབ་མ་གཙོ་བོར་མདོ་སྡེ་ལ་རྟེན་ནས་སེམས་འདུལ་བ། རྒྱུད་སྡེ་ལ་འདྲིས་ཆུང་
བའི་དབང་དུ་བྱས་ནས། གནས་སྐབས་ཀྲི་ཡའི་ལྷ་ལྔ་ཞིག བྱ་ རྒྱུད་ལས་ གཙོ་
བོར་སྟོན་པར་གསུང་བས། སྔར་བཤད་པ་ཙམ་དང་སློབ་མའང་སྤྱན་རས་
གཟིགས་དཀར་པོ་ཞལ་གཅིག་ཕྱག་གཉིས་པ་མཆོག་སྦྱིན་དང་པད་དཀར་འཛིན་
པ་ཙམ་དུ་གསལ་བ་དངོས་སུ་དུ་ཡོད་ཀྱི་སྟེང་དུ་སེམས་ཅན་ཐམས་ཅད་ཀྱང་རྣམ་
པ་དེ་ལྟ་བུར་བསྒོམས་པ་ལ་དབང་བསྐུར་ཞིང༌། གཙོ་བོར་དད་མོས་དང་དག་
སྣང་སྐྱེད་དུ་འཇུག་པ་ལ་ནན་ཏན་བྱའོ། །ཕྱིའི་བཀོད་པ་བསམ་ཡས་ལ་ལྷ་བསྒོམ་
དུ་བཞུག་པ་ཙམ་ལས་མི་གསལ་ཡང་། ཁྲུས་དང་སྐྱབས་འགྲོ་སེམས་བསྐྱེད་སྡོམ་
བཟུང་ཐུན་མོང་བ་ཙམ་བྱས་ནས། སྣོད་ཀྱི་དཀྱིལ་འཁོར་ཆེན་པོའི་ཤར་སྒོ་ནས་
བླ་མ་ཁྲིད་དེ་ནང་དུ་སླེབས་པ་ན། གཞལ་ཡས་ཁང་ཡི་གེ་དྲུག་གི་རྣམ་ལྡན་མཚན་
ཉིད་ཐམས་ཅད་ཡོངས་སུ་རྫོགས་པའི་ནང་དུ། པད་དཀར་འདབ་མ་སྟོང་ལྡན་གྱི་
ལྟེ་བ་ཞུན་མའི་སྟེང་དུ་ཡི་གེ་ཧིདཀར་པོ་ཡོངས་སུ་གྱུར་པའི་ཐིག་ལེ་དཀར་པོ་
ནམ་མཁའ་ལྟར་མཐའ་མེད་པ་ཞིག་སྤྱན་རས་གཟིགས་རྒྱལ་བ་རྒྱ་མཚོ་ཕྱག་སྟོང་
སྤྱན་སྟོང་ནམ་མཁའ་གང་ཁྱབ་དུ་སྐུས་ཁྱབ་པ་བ་སྤུ་རེ་རེའི་བུ་ཁ(ག)ན་ཡང་
སངས་རྒྱས་ཀྱི་ཞིང་གྲངས་མེད་པ་རྣམས་ན་སངས་རྒྱས་བྱང་སེམས་གྲངས་མེད་
པ་དང་བཅས་པ་མཐོང་བས། དད་མོས་བསམ་གྱིས་མི་ཁྱབ་པས། དངོས་
བཤམས་ཡིད་ཀྱིས་སྤྲུལ་པ་ཀུན་བཟང་རྣམ་འཕྲུལ་གྱི་མཆོད་པས་མཆོད་པར་
བསམ་ཞིང༌། མེ་ཏོག་དམ་པ་ཕྲེང་བ་དམ་པ་དང༌། ཞེས་སོགས་མཆོད་འབུལ་
ཐུན་མོང་བ་གང་འགྲུབ་དང་། བཅུ་གཅིག་ཞལ་གྱི་བསྟོད་པ་བྱ། ཡན་ལག་བདུན་
པ་ཐུན་མོང་དང་ཐུན་མོང་མིན་པ་གང་འགྲུབ་ཚར་གསུམ་སོགས་བྱས་ནས། ལྷ་
ཐམས་ཅད་ཀྱིས་ཀྱང་སྔགས་གསུང་ཞིང་། སེམས་ཅན་ཐམས་ཅད་ཀྱིས་ཀྱང་ཟླ་
བར་མོས་ནས་ཡིག་དྲུག་ཟླ་ཞིང་བསྐོར་བ་གང་འགྲུབ་བྱ། དེ་ནས་སངས་རྒྱས་
བྱང་སེམས་ཐམས་ཅད་ཀྱི་ཐུགས་ཁ་ནས་བྱང་ཆུབ་སེམས་ཀྱི་འོད་ཟེར་འཕྲོས་པ་
སློབ་མའི་གནས་གསུམ་དུ་ཐིམ་པས། བྱིན་གྱིས་བརླབས་ཤིང་། བུམ་ཆུས་དབང་
བསྐུར་ཚུལ་སྔ་མ་བཞིན་བྱས་པས་རྒྱལ་བ་རྒྱ་མཚོ་ཤིན་ཏུ་དགྱེས་ཏེ། ཐུགས་ཀའི་
པདྨོ་ཁ་ཕྱེ་བའི་ནང་དུ་བཞུགས་ནས་ཤཱཀ་ཐུབ་ཀྱི་དཀྱིལ་འཁོར་བསྒོམ་པ་སོགས་
གཞུང་བཞིན་ལ་འདི་དག་སྦྱར་བར་བྱའོ། །
ཞེས་པ། འབྲོམ་སྟོན་གྱི་རྣམ་འཕྲུལ་སྟག་ཚང་སེང་གེ་རྒྱལ་མཚན་བཟང་པོས་དངོས་
སུ་བྱིན་གྱིས་རླབས་པའི་ལོཙྩ་བ་ཤེས་རབ་རིན་ཆེན་རྒྱལ་མཚན་དཔལ་བཟང་པོས་བཀོད་
པའོ། །མངྒ་ལཾ།
• 108 -
- 109 -



༄༅། །བཀའ་གདམས་ཐིག་ལེ་བཅུ་དྲུག་གི་ཟབ་ཁྲིད་ཟླ་ཤེལ་
མེ་ལོང་ཞེས་བྱ་བ་བཞུགས་སོ། །
མར་ མེ་ མཛད་ དཔལ་ རྒྱལ་ བ་ འབྲོམ། །སྲས་བཅས་ ཞབས་ པད་ གུས་
མཆོད་ནས། །ལྷ་ཆོས་བདུན་ལྡན་ཟབ་ཁྲིད་ཀྱི། །གསལ་བྱེད་ཟླ་ཤེལ་མེ་ལོང་བྲི། །
འདིར་ཇོ་བོ་ཡབ་སྲས་ཀྱི་གསང་བའི་གདམས་པ་ཐིག་ལེ་བཅུ་དྲུག་གི་ཁྲིད་ཟབ་མོ་
ཉམས་སུ་ལེན་པར་འདོད་པས། སྐྱབས་འགྲོ་སེམས་བསྐྱེད་ཚད་མེད་བཞི་རྒྱུད་
དང་འདྲེས་ངེས་པ་སྔོན་དུ་བཏང་། སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་
བར་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་
ཟབ་ལམ་ཐིག་ལེ་བཅུ་དྲུག་གི་རྣལ་འབྱོར་ཉམས་སུ་ལེན་སྙམ་པ་ལན་གསུམ་
སོགས་བྱས་ཏེ། སྭ་བྷཱ་ཝས་སྟོང་པར་སྦྱངས། ཆོས་རྣམས་ཀུན་གྱི་རང་བཞིན་
གདོད་མའི་གཤིས། །ལྷུན་གྲུབ་སྤྲོས་དང་བྲལ་བ་འཆི་མེད་ལམ། །ཀུན་ཏུ་བཟང་
པོའི་མཆོད་སྤྲིན་འཁྲིགས་པའི་དབུས། །པཾ་ལས་ཆུ་སྐྱེས་ཨ་ལས་ཟླ་བའི་སྟེང་། །
བཀོད་པ་བསམ་གྱིས་མི་ཁྱབ་ཐིག་ལེ་མཆོག །ཧཱི༔ལས་འཁྲུངས་པའི་འཕགས་
མཆོག་བཅུ་གཅིག་ཞལ། །ཕྱག་སྤྱན་སྟོང་མངའ་མཚན་དཔེའི་གཟི་འོད་འབར། །
རིན་ ཆེན་ རྒྱན་ མཛེས་ ལྷ་ རྫས་ ན་བཟས་བ ཀླུབས། །ཞབས་ གཉིས་ བསྙམས་
བཞེངས་སྐྱབས་གསུམ་ཀུན་འདུས་པའི། །ངོ་བོར་མོས་ནས་ཡན་ལག་བདུན་པ་
འབུལ། །ཕྱག་དང་ཕྱག་ཡུལ་གཉིས་སྟོངས་པའི། །རྣམ་དག་སྐུ་ལ་ཡེ་ཕྱག་འཚལ།
སྐྱེ་གནས་འཇིག་པས་མ་གོས་པའི། །དྲི་མེད་མཆོད་ཚོགས་འབུལ་ལོ་ལྷ། །སྒོ་
གསུམ་སྐྱེ་གནས་འཇིག་བྲལ་བའི། །ཉེས་པའི་གཡང་ས་མཐོལ་ལོ་བཤགས། །
སྟོང་ཡང་སྣ་ཚོགས་ སྐུར་སྟོན་པའི། །གྲངས་མེད་འདྲེན་ལ་རྗེས་ཡི་རང་། །སྨོན་
དང་མཚན་མས་སྟོངས་པ་ཡི། །འཁོར་ལོ་དབྱིངས་སུ་བསྐོར་དུ་གསོལ། །སྐྱེ་བས་
སྟོངས་པའི་ཆོས་སྐུ་ཁྱེད། །ལྷུན་གྲུབ་གནས་པའི་རང་བཞིན་ལས། །གང་དུའང་
འདའ་ བར་ མ་མཛད་ ཅིག །དགེ་ བ་འདི་ ཡིས་འཁོར་བ་རྣམས། །འདི་འདྲར་
རྟོགས་ཏེ་འདི་འདྲ་བའི། །གཞལ་ཡས་ཁང་དུ་འདྲོངས་གྱུར་ཏེ། །གསང་སྔགས་
འདི་བཞིན་སྤྱོད་པར་བསྔོ། །དེ་ལྟར་རྩེ་གཅིག་མོས་པའི་དད་པ་ཡིས། །མཆོད་
བསྟོད་བསྐོར་བ་ཡིག་དྲུག་བཟླས་བརྗོད་ལ། །བརྩོན་པར་བྱས་པས་ཐུགས་རྗེ་ཆེ་
དགྱེས་ཏེ། །ཐུགས་མཛོད་གསང་བའི་སྒོ་ནི་བྱེ་བར་གྱུར། །རང་ཉིད་ཁ་སརྦ་ཎིར་
གསལ་བ་ཡིས། །སྣ་དྲངས་ཁམས་གསུམ་སེམས་ཅན་མ་ལུས་པ། །འཕགས་པའི་
ཐུགས་ཀའི་སྒོ་ཡི་ནང་དུ་ཞུགས། །དེ་ནི་བྱང་ཆུབ་ཕྱོགས་ཆོས་སོ་བདུན་གྱི། །ཡེ་
ཤེས་རང་བཞིན་རྣམ་པ་གཞལ་ཡས་ཁང་། །སྟེང་དང་ཤར་ལྷོ་ནུབ་བྱང་འོག་གི་
གཞི། །རིམ་བཞིན་ཨོ་སོགས་ཡི་གེ་དྲུག་པ་ཡི། །རྣམ་ལྡན་དུང་དང་གསེར་སྦྱངས་
མུ་ཏིག་དང༌། །མུ་མེན་མ རྒད་བཻཌཱུརྱ་ཡི་མདོག །དྭངས་གསལ་འོད་ཟེར་སྟོང་
འབར་ཕོ་བྲང་དབུས། །མི་མཇེད་ཞིང་གི་ཐིག་ལེ་བསྟན་པའི་གཙོ། །གསེར་
མདོག་ཕྱག་གཉིས་ ས་གནོན་མཉམ་གཞག་མཛད། །མཚན་དཔེས་བརྒྱན་
- 110-
• 111.



ཅིང་དམར་སེར་ཆོས་གོས་གསོལ། །པད་ཟླར་རྡོ་རྗེའི་སྐྱིལ་ཀྲུང་གིས་བཞུགས་པ།
མཐོང་མ་ཐག་ཏུ་ དགའ་ད ང་ མོས་ པ་ ཡིས། །བསྐོར་ཞིང་མཆོད་བསྟོད་མུ་ནི་
བཟླས་བྱས་པས། །བཅོམ་ལྡན་དགྱེས་པས་ཐུགས་ཀའི་སྒོ་བྱེ་བའི། །ནང་ཞུགས་
སྔོན་འདྲའི་གཞལ་མེད་ཁང་གི་དབུས། །པད་ཟླའི་སྟེང་ན་རྗེ་བཙུན་གངས་རིའི་
མདོག །ཞལ་གཅིག་ཕྱག་བཞི་དང་པོ་ཐལ་མོ་སྦྱར། །འོག་གཉིས་ཤེལ་ཕྲེང་པདྨ་
དཀར་པོ་བསྣམས། །རིན་ཆེན་རྒྱན་ཕྲེང་ལྷ་རྫས་གོས་ཀྱིས་བཀླུབས། །སྐྱིལ་ཀྲུང་
བཞུགས་མཐོང་བསྐོར་མཆོད་ཡིག་དྲུག་བཟླས། །མགོན་དེ་དགྱེས་ནས་རྣམ་ཐར་
སྒོ་བྱེ་སྟེ། །ཁ་བ་ཅན་གྱི་ཐིག་ལེའི་ནང་དུ་ཞུགས། །དེར་ཡང་གཞལ་མེད་ཁང་
དབུས་པད་ཟླའི་སྟེང་། །གནས་ཁང་ངོ་བོ་ཟླ་ཤེལ་ལྟར་དཀར་བའི། །ཁ་སརྦ་ཎི་
ཞལ་གཅིག་ཕྱག་གཉིས་པ།. །མཆོག་སྦྱིན་གཡོན་པ་ཤེལ་གྱི་འཁར་བའི་སྟེང་། །
པད་དཀར་སྟོང་ལྡན་ལྟེ་བར་རྒྱལ་བའི་ཡུམ། །གཡས་གཡོན་ཤཱཀྱའི་རྒྱལ་པོ་མར་
མེ་མཛད། །མཐའ་སྐོར་སངས་རྒྱས་སྟོང་གིས་བརྒྱན་པ་བསྣམས། །འཛུམ་སྒེག་
རྒྱན་ལྡན་འགྱིང་བའི་ཚུལ་གྱིས་བཞུགས། །སྔར་བཞིན་མཆོད་བསྟོད་བསྐོར་བ་
བཟླས་བརྗོད་ཀྱིས། །དགྱེས་པའི་ཐུགས་མཛོད་བྱེ་བའི་ནང་དུ་ཞུགས། །གཞལ་
མེད་ཁང་དབུས་པད་ཟླར་ཤེར་ཕྱིན་ཡུམ། །བཙོ་མའི་གསེར་འདྲ་ཞལ་གཅིག་
ཕྱག་བཞི་ཡི། །གཡས་གཉིས་སྐྱབས་སྦྱིན་རྡོ་རྗེ་གཡོན་པ་གཉིས། །མཉམ་གཞག་
གླེགས་བམ་བསྣམས་ཤིང་རྒྱུན་མང་མཛེས། །ལྷ་རྫས་ན་བཟས་བཀླུབས་ཤིང་
སྐྱིལ་ཀྲུང་བཞུགས། །བསྐོར་ཞིང་ཡན་ལག་བདུན་པ་ག་ཏེ་ཡི། །བཟླས་པས་
མཉེས་ཤིང་བྱིན་བརླབས་ཐུགས་ཀའི་སྒོ། །བྱེ་བའི་ནང་གི་གཞལ་ཡས་ཁང་དུ་
ཕྱིན། །དེ་དབུས་ཐུབ་ པའི་ དབང་ པོ་ བཞུགས་ པ་ ཡི། །མངོན་སུམ་ཞལ་མཐོང་
མཆོད་བསྟོད་བཟླས་སོགས་ཀྱིས། །མཆོག་ཏུ་དགྱེས་ནས་རྣམ་ཐར་སྒོ་བྱེ་སྟེ། །ཡེ་
ཤེས་ཕོ་བྲང་ཆེན་པོའི་ནང་དུ་སོན། །གཙོ་བོ་བཅུ་གཅིག་ཞལ་མངའ་ཕྱག་སྟོང་
ལྡན། །སྔོན་བཞིན་མཉེས་བྱས་སྒོ་བྱེ་ཕྱིན་པའི་ནང༌། །གཞལ་མེད་ཁང་དབུས་
སེང་ལྡེང་ནགས་སྒྲོལ་གྱི། །ཞལ་མཐོང་མཆོད་བསྟོད་ཏཱ་རེའི་བཟླས་སོགས་ཀྱིས།།
དགྱེས་པའི་ཐུགས་ཀའི་སྒོར་སོང་གཞལ་མེད་དབུས། །སྒྲོལ་མ་དྲག་མོ་ལྗང་ནག་
ཁྲོས་པའི་ཞལ། །ཕྱག་བཞི་གཡས་གཉིས་གྲི་གུག་ཅང་ཏེའུ་འཁྲོལ། །གཡོན་
གཉིས་ཐོད་པ་ཁ་ཊཾ་ག་ཡིས་བྲེལ། །མི་ལྤགས་སྟོད་གཡོགས་སྟག་ཤམ་རུས་རྒྱན་
གསོལ། །མེ་དཔུང་འབར་བའི་དབུས་ན་གཡས་བསྐུམས་ཀྱིས། །པད་ཉིར་
བཞུགས་ལ་བདུན་དང་ཡི་གེ་བཅུའི། །བཟླས་པས་མཉེས་བྱས་ཐུགས་ཀའི་སྒོར་
ཞུགས་ཏེ། །ཕོ་བྲང་དབུས་སུ་པད་ཉི་བགེགས་ཆེན་ཁྲིར། །མི་གཡོ་མཐིང་ནག་
ལྗགས་འདྲིལ་མཆེ་བ་གཙིགས། །ཕྱག་གཉིས་རལ་གྲི་ཞགས་པ་ལྷ་རྫས་ཀྱི། །
སྟོད་གཡོགས་སྟག་ཤམ་གསོལ་ཞིང་བརྐྱངས་བསྐུམས་བཞུགས། །མཆོད་སོགས་
ཡི་གེ་བཅུ་པའི་བཟླས་པས་དགྱེས། །ཁྲོ་རྒྱལ་ཐུགས་ཀྱི་སྒོར་ཞུགས་གཞལ་ཡས་
དབུས། །འདབ་སྟོང་པད་ཟླའི་ལྟེ་བར་མར་མེ་མཛད། །རང་བཞིན་ཐུབ་དབང་ངོ་
བོ་ཆོས་ཀྱི་སྐུ། །རྣམ་པ་ལོངས་སྐུ་ཆོས་འཆད་རྡོར་དྲིལ་འཛིན། །ཕྱོགས་བཞིར་ལྷ་
བཞི་མདུན་དུ་བདག་ཅག་གི་སྟོན་པ། གཡས་སུ་སྤྱན་རས་གཟིགས། གཡོན་དུ་སྒྲོལ་མ།
རྒྱབ་ཏུ་མི་གཡོ་བ་སྟེ། མཚམས་བཞིར་ཡབ་སྲས་བཞི་ཤར་ལྷོར་ཇོ་བོ་པཎྜི་ཏའི་རྣམ་པ།
ལྷོ་ནུབ་ཏུ་འབྲོམ། ནུབ་བྱང་དུ་རྔོག བྱང་ཤར་དུ་ཁུ་སྟེ། །སྟེང་དུ་རྩ་བརྒྱུད་བླ་མ་སྤྲིན་
- 113 -
-112 -



ལྟར་གཏིབས། །དེར་ནི་བསྐོར་མཆོད་ལྷ་བཞིའི་བསྙེན་པ་ཡིས། །མགོན་པོ་
མཆོག་ཏུ་དགྱེས་པས་གསང་མཛོད་བྱེ། །རང་གིས་སྣ་དྲངས་གཞལ་ཡས་ཁང་
ཕྱིན་པའི། །པདྨ་འདབ་སྟོང་བསིལ་ཟེར་ཅན་གྱི་སྟེང༌། །འབྲོམ་སྟོན་བཅུ་དྲུག་
ལང་ཚོ་མཐོན་མཐིང་གི །དབུ་སྐྲས་དཔུང་ཟིན་ནོར་བུའི་ཕྲེང་བ་དང༌། །ཤེལ་
དཀར་ཆུ་སྐྱེས་རྒྱལ་བས་མཚན་པ་འཛིན། །ཕྱོགས་མཚམས་རང་འདྲའི་ཁྱེའུ་བཅུ་
དྲུག་ བཅས། །སྐྱེས་རབས་ཟབ་མོའི་ཆོས་སྒྲ་སྒྲོག་ཅིང་ བཞུགས། །སྔར་བཞིན་
བསགས་སྦྱངས་རིགས་གསུམ་སྙིང་པོ་བཟླས། །རྒྱལ་བ་འབྲོམ་དགྱེས་རྣམ་ཐར་
སྒོ་བྱེ་བའི། །གཞལ་ མེད་ ཁང་ ཕྱིན་ དབུས་ཀྱི་ རིན་ ཆེན་ ཁྲིར། །བྱམས་མགོན་
གསེར་མདོག་ཆོས་གོས་དམར་པོ་གསོལ། །ཆོས་འཆད་ཕྱག་གིས་རིལ་མཚན་ཀླུ་
ཤིང་བསྣམས། །གཙུག་ཏོར་མཆོད་རྟེན་གྱིས་མཛེས་བྱམས་བཞུགས་མཛད། །
གཡས་གཡོན་ལྡེམ་དུ་ཇོ་འབྲོམ་དགེ་སློང་ཚུལ། །སྟེང་ཕྱོགས་རྒྱ་ཆེན་བརྒྱུད་པའི་
བླ་མ་འཁྲིགས། །ཤེར་ཕྱིན་ཟབ་མོའི་ཆོས་སྒྲ་སྒྲོག་པའི་དྲུང༌། །ཡན་ལག་བདུན་
པ་མེ་ཏྲི་བཟླས་སོགས་ཀྱིས། །རྗེ་བཙུན་མཉེས་པས་སྒོར་དྲངས་ཕོ་བྲང་དབུས། །
འཕགས་མཆོག་ཀླུ་སྒྲུབ་གཙུག་ཏོར་གདེངས་ཀས་བརྗིད། །དམར་སེར་ཆོས་གོས་
གསུམ་གསོལ་མཚན་དཔེ་འབར། །རྟེན་འབྱུང་ཆོས་སྟོན་ཆོས་འཆད་ཕྱག་རྒྱས་
མཛེས། །གཡས་ གཡོན་ ཇོ་འབྲོམ་དགེ་ སློང་ ཚུལ་ གྱིས་ བཞེངས། །སྟེང་ཕྱོགས་
ཟབ་མོ་ལྟ་བརྒྱུད་བླ་མས་གང༌། །མཆོད་བསྟོད་བསྐོར་བ་ཨ་ཡིག་བཟླས་བྱས་
པས། །མགོན་པོའི་གསུང་ནས་ད་ནི་བུ་ཁྱོད་ཀྱི། །ཚོགས་གཉིས་ཕལ་ཆེར་རྫོགས་
ཤིང་སྒྲིབ་གཉིས་བྱང་། །འོག་མིན་རྡོ་རྗེ་འཆང་གི་ཞལ་བལྟའམ། །གསུང་ཞིང་
དགྱེས་ནས་ཐུགས་ཀའི་སྒོ་མོ་བྱེ། །རང་གིས་སྣ་དྲངས་སེམས་ཅན་ཐམས་ཅད་
ཞུགས། །སྟོབས་དང་མི་འཇིགས་རང་བཞིན་ཕོ་བྲང་དབུས། །རྡོ་རྗེ་འཆང་དབང་
ཨིནྡྲ་ནཱི་ལའི་མདོག །ཞལ་གཅིག་ཕྱག་གཉིས་ཐུགས་ཀར་རྡོར་དྲིལ་འཛིན། །
མཚན་དཔེའི་དཔལ་འབར་ལྷ་རྫས་ན་བཟས་བཀླུབས། །སྐྱིལ་ཀྲུང་གཡས་ངོས་
ནམ་མཁའ་དྲི་མ་མེད། །གཡོན་ཕྱོགས་སྤྱན་རས་གཟིགས་དབང་སྟེང་གི་ཆར། །
བྱིན་རླབས་བརྒྱུད་པའི་བླ་མ་སྤྲིན་ལྟར་གཏིབས། །གསང་སྔགས་ཟབ་མོའི་ཆོས་
སྒྲ་རྒྱུན་མི་འཆད། །སྔོན་བཞིན་མཆོད་བསྟོད་བསྐོར་བ་འབྲུ་གསུམ་བཟླས། །
ཏིང་འཛིན་དབང་བསྐུར་མཉེས་ནས་ཐུགས་མཛོད་བྱེ། །ཡེ་ཤེས་འཇའ་འོད་
འཁྲིགས་པའི་གཞལ་མེད་དབུས། །འཁོར་འདས་བརྟན་གཡོ་ཀུན་གྱི་རང་བཞིན་
དང༌། །དབྱེར་མེད་སྒྲིབ་བྲལ་ཡེ་ཤེས་ཆོས་ཀྱི་སྐུ། །རྣམ་པ་ལོངས་སྐུ་ཞལ་གཅིག་
ཕྱག་ གཉིས་པ། །ཏིང་འཛིན་ཕྱག་རྒྱ་རྡོ་ རྗེའི་སྐྱིལ་ཀྲུང་བཞུགས། །ཐུགས་ཀར་
ཤིན་ཏུ་ཕྲ་བའི་རླུང་སེམས་ཀྱི། །ངོ་བོ་རྟེན་དང་བརྟེན་པའི་ཐིག་ལེའི་ཚུལ། །སྣོད་
ཀྱི་ཐིག་ལེ་དཀར་སེར་སྲན་མ་ནི། །ཕྱེད་གཤགས་ཙམ་སྟེང་བཅུད་ཀྱི་ཐིག་ལེ་
མཆོག །གསེར་མདོག་ཡུངས་ཀར་ སྦོམ་པོའི་འབྲུ་ཚད་ཙམ། །ཐབས་ཤེས་སྟོང་
ཉིད་སྙིང་རྗེའི་སྙིང་པོ་ཆེ། །རིགས་བརྒྱའི་ཁྱབ་བདག་དྭངས་གསལ་འོད་འབར་
བ། །ཆེར་མཆེད་མཁའ་མཉམ་བརྟན་གཡོ་ཀུན་ལ་ཁྱབ། །ཅིར་ཡང་འཆར་ཞིང་
སྣང་བའི་སྒྱུ་འཕྲུལ་མཁན། །འོད་གསལ་བདེ་སྟོང་དང་དུ་མཉམ་པར་བཞག །
སླར་ཡང་ཕྱི་ཡི་བཀོད་པའི་ཐིག་ལེ་ནས། །བྱིན་རླབས་བར་གྱི་ཐིག་ལེ་རང་མདོག་
གི །རྣམ་པར་བསྡུས་པའི་ཐིག་ལེ་ཡུངས་འབྲུ་ཙམ། །སྤྱི་བོའི་ཨོ་དང་དེ་ཡང་
- 115 -
-114-



༄༅། །བཀའ་གདམས་རིན་པོ་ཆེ་ཐིག་ལེ་བཅུ་དྲུག་གི་རྒྱུན་ཁྱེར་
དབང་ཁྲིད་ཀྱི་ལེགས་བཤད་ཕུལ་བྱུང་
དགོངས་རྒྱན་བཞུགས་སོ།།
མགྲིན་པའི་ཨཱ། །ཨཱཙཡང་སྙིང་གའི་ཧཱུྃ་བསྡུ་དེ་ཉིད་ཀྱང་། །སྟོང་ཉིད་སྙིང་རྗེའི་
བདག་ཉིད་གཞིའི་ཐིག་ལེ། །བདེན་སྟོང་ནམ་མཁའ་ལྟ་བུའི་རྣལ་འབྱོར་སྐྱོང་། །
སླར་ཡང་ཆུ་ལས་ཆུ་སྦྱར་ཇི་བཞིན་དུ། །བསམ་གྱིས་མི་ཁྱབ་ཐིག་ལེའི་བར་དག་
ཏུ། །སྤྲོ་ཞིང་བསྡུ་བའི་རིག་རྩལ་ཡང་ཡང་སྦྱོང་། །མདོར་ན་བྱང་ཆུབ་སེམས་ཀྱིས་
རྒྱུད་སྦྱངས་ནས། །ལྷ་བཞིས་ལུས་དང་སྡེ་སྣོད་གསུམ་གྱིས་ངག །བསླབ་པ་
གསུམ་གྱིས་སེམས་ཉིད་མཛེས་བྱས་ཏེ། །ཟབ་གསལ་དབྱེར་མེད་སྣང་སྟོང་ཟུང་
འབྲེལ་བའི། །ཐིག་ལེའི་རྣལ་འབྱོར་མཆོག་ལས་མི་གཡེལ་བ། །བཀའ་གདམས་
སྐྱེས་བུ་ཆེན་པོའི་རྣམ་ཐར་ཡིན། །འདི་ནི་རྣམ་དཔྱོད་ཅན་ལ་བསྡོམས་ཡིན་
གཞན། །སངས་རྒྱས་བྱང་སེམས་ཞི་དྲག་དེ་དང་དེའི། །ཐིག་ལེའི་སྐབས་སུ་ཅི་
འདོད་ལྷག་པའི་ལྷ། །དེ་དང་དེ་ཡི་སྒྲུབ་ཐབས་བཟླས་བརྗོད་སོགས། །ཏིང་འཛིན
སྒོ་བརྒྱ་འབྱེད་ཅེས་ཕུལ་བྱུང་བཞེད། །དེ་དག་སྐབས་སུ་གང་ལ་གང་འདུལ་དང༌།།
མཆོད་སྤྲིན་བཀོད་པ་ཀུན་ཏུ་བཟང་པོ་ཡི། །རྣམ་ཐར་ཇི་བཞིན་བློ་ཡིས་ལེགས་
པར་སྦྱངས། །མཇུག་ཏུ་བྱང་ཆེན་ཕྱིར་བསྔོ་ཤིས་པས་བརྒྱན། །ཚུལ་འདི་སྡེ་སྣོད་
བསླབ་པ་གསུམ་འཛིན་པ། །དབེན་པར་གཞོལ་བ་སྙིང་སྟོབས་རྒྱ་མཚོ་ཡིས། །
ལེགས་པར་བསྐུལ་ཚེ་བཀའ་གདམས་ཐ་ཤལ་བ། །ཆོས་ ཀྱི་ རྒྱལ་མཚན་ཞེས་
བྱས་འཕྲལ་དུ་སྦྱར། །
ཞེས་ པ་ འདི་ ཡང་ བཀྲ་ཤིས་ ལྷུན་ པོའི་ གཟིམས་ ཁང་ རྒྱལ་ མཚན་ མཐོན་ པོའི་
གཟིམས་ཆུང་བཀའ་གདམས་ཕོ་བྲང་དུ་སྦྱར་བའི་ཡི་གེ་པ་ནི་དགེ་ཚུལ་བློ་བཟང་དར་རྒྱས་
ན་མོ་གུ་རུ་ཉྩ་ཏྲི་རཏེ་ བྷུ། རྨད་བྱུང་བསོད་ནམས་ཡེ་ཤེས་ས་བོན་དག་
གིས་རིང་པོ་ཉིད་ནས་བསྐྲུན་པ་ལས། །སྐུ་གསུམ་སྡོང་བུ་རྣམ་པར་རྒྱས་པའི་
མཚན་དཔེའི་ལོ་འབྲས་ཕྱོགས་བཅུར་རབ་གཡོ་བ། །མཚན་གྱི་གཟིས་ཀྱང་ཕན་
དང་བདེ་བའི་འདོད་དགུ་ལེགས་སྩོལ་ཡིད་བཞིན་དབང་གི་རྒྱལ། །རྣམ་འདྲེན་
གཙོར་གྱུར་འོད་དཔག་མེད་ཅེས་སྔོན་མེད་དཔག་བསམ་ལྗོན་པ་རྒྱལ་གྱུར་ཅིག །
གང་དེའི་ཡེ་ཤེས་སྒྱུ་མའི་རོལ་གར་ལས། །སྡོམ་བརྩོན་གནས་ལྔ་ཀུན་མཁྱེན་ལྔ་
བརྒྱའི་གཙོ། །ཨ་ཏི་ཤ་ཞེས་སྙན་པའི་གྲགས་པ་ཡིས། །སྲིད་འདིའི་རྣ་བར་སྙན་
པའི་གཏམ་དུ་འཇེབས། །མི་ཟད་གསང་བའི་གདམས་པ་བདུད་རྩིའི་རྒྱུན། །
ཐུགས་ཀྱི་བུམ་པར་ལེགས་འཁྱིལ་འབྲོམ་སྟོན་རྗེ། །བརྒྱུད་པར་བཅས་པའི་སྙན་
བརྒྱུད་མཛོད་འཛིན་རྣམས། །སྐལ་བཟང་གཟུར་གནས་ཡོངས་ཀྱིས་ཕྱག་བྱའི་
གནས། །མན་ངག་ཆུ་ཤེལ་ཞུན་མའི་ཐིག་ལེ་གང་། །ཉམས་ལེན་སྙན་བརྒྱུད་བཅུ་
དྲུག་ཆ་ཤས་སུ། །རྫོགས་པར་འཁྱིལ་བའི་བཀའ་གདམས་འོད་དཀར་ཅན། །བློ་
- 116 -
- 117-



ལྡན་ཀུན་ཁོང་ནས་འཛུམ་པ་བཞིན། །ཕྱོགས་རེས་ཚིམ་མིན་ཐུབ་པའི་བསྟན་པ་
རྣམས། །ཡོངས་རྫོགས་གཅིག་ཏུ་དྲིལ་ནས་ཉམས་ལེན་པའི། །ལེགས་པར་
བཤད་པ་ཕུལ་བྱུང་དགོངས་རྒྱན་འདི། །མགྲིན་པའི་འཁོར་ལོ་རྣམ་པར་གྲོལ་ཏེ་
བྲི། །
དེ་ཡང་མཉམ་མེད་ཇོ་བོ་ཆེན་པོ་ཡབ་སྲས་ཀྱི་གསང་ཆོས་གླེགས་བམ་རིན་
པོ་ཆེར་གྲགས་པ། རྟོག་གེ་པ་རྣམས་ཀྱི་བློའི་ཡུལ་དུ་ཤོང་པར་དཀའ་བའི་ཟབ་
དོན་འདི་ཉིད་ཀྱི་སྙིང་པོའི་ཡང་སྙིང་པོར་གྱུར་པ། ཟབ་དོན་སྙིང་གི་ཐིག་ལེ་བཅུ་
དྲུག་ཏུ་གྲགས་པ་འདི་ནི་སློབ་དཔོན་བྱང་ཆུབ་བཟང་པོ་ཡན་ཆད་དུ་ཆིག་བརྒྱུད་
བཀའ་རྒྱ་ཤིན་ཏུ་དམ་ཞིང་ཐམས་ཅད་མཁྱེན་པ་དགེ་འདུན་གྲུབ་པའི་བར་དུའང་
ཁྱབ་གདལ་དུ་མི་མཛད་པར་ཟབ་གནད་རྣམས་སྙན་བརྒྱུད་ཁོ་ནར་བཞུགས་པས།
བཀའ་རྒྱ་དབྲོལ་ན་སྲས་སུ་ག་ལ་འགྱུར། །སྙིང་གཏམ་སྙིང་དུ་བརྒྱུད་ན་ཟབ་ཆོས་
ཡིན། །ལེགས་བཤད་སེམས་ལ་འཆང་ན་ཡུན་དུ་འཕྲོད། །མངོན་རྟོགས་སེམས་
ལ་བརྒྱུད་ན་བརྟན་པ་ཡིན། །ཞེས་གསུངས་པ་ལྟར་འདི་ཉིད་ཡི་གེར་འདྲི་བའི་
ཡུལ་མིན་ནའང་། དུས་དབང་གིས་མཆོག་དམན་མཐའ་དག་དམ་པའི་ཆོས་ཀྱི་
རྗེས་སུ་ཕྱོགས་པ་ཆེས་ཉུང་ཞིང་། རྒྱུ་མཚན་དེས་ཆོས་ཟབ་མོ་རྣམས་ཀྱང་རིམ་
གྱིས་ནུབ་པ་ལ་ཉེ་བའི་དུས་འདིར་དགོས་པའི་དབང་གིས་ཡི་གེའི་ཕྲེང་བར་སྤེལ་
བ་ལ་ཉེས་པ་མེད་པས་སྔ་རབས་ཀྱི་ཡིག་རྙིང་རྣམས་སུ་གབ་པ་དང་མི་གསལ་བ་
དང་འཁྲུགས་པ་སོགས་ལེགས་པར་བསྡེབས་ཤིང༌། རང་བློའི་རྩལ་དང་རྗེ་སྟག་
ཚང་པའི་ཟུར་འདེབས་རྣམས་ཀྱིས་བརྒྱན་ཏེ་བྲི་བར་བྱའོ། །དེང་སང་འདིའི་
དབང་ཁྲིད་རྒྱུན་གྱི་ཉམས་ལེན་སོགས་འབྲོམ་གཞོན་ནུ་བློ་གྲོས་ཀྱིས་མཛད་པའི་
ཡིག་རྙིང་རྣམས་ཧ་ཅང་ཁ་མི་གསལ་ཞིང་། རང་གཞན་གྱི་ཡིག་ཆ་སྣ་ཚོགས་སྣང་
བའང་གཡར་ཁྲལ་ཁོ་ན་ལས་བརྗོད་དོན་གྱི་འབྲས་བུས་དབེན་པར་མཐོང་ལ།
རྗེ་གློ་བོ་གྲོལ་མཆོག་པའི་ཁྲིད་བརྒྱའི་ནང་གི་དེའང་ས་བོན་ཙམ་ལས་ལེགས་པར་
བཤད་པའི་ཆ་ཆེ་བར་མ་མཐོང་བས་འདིར་མངོན་པར་གསལ་ཞིང་མ་འདྲེས་པར་
བརྗོད་པ་ལ་བཞི། དུས་ཁྱད་པར་ཅན་གྱི་སྐབས་སྒྲུབ་པའི་མཆོད་པ། རང་ཉིད་
རྒྱུན་འཁྱེར་དུ་ཉམས་སུ་བླང་ཚུལ། གཞན་རྗེས་སུ་འཛིན་པ་དབང་གི་ཆོ་ག སྐལ་
ལྡན་གྱི་སློབ་མ་ལ་ཉམས་འཁྲིད་དུ་འདེབས་པའི་རིམ་པའོ། །དང་པོ་ནི། སློབ་མ་
རྗེས་འཛིན་གྱི་ཆེད་མ་ཡིན་ཡང་ཆོ་འཕྲུལ་དང་བླ་མའི་དུས་མཆོད་ལ་དམིགས་ཏེ་
དཀྱིལ་འཁོར་བྲི་བ་སོགས་བཅས་ཀྱི་རིམ་པ་དང་ཐུན་འཛིན་པའི་སྒྲུབ་གྲོགས་
རྣམས་དབང་ཆོག་ནས་འབྱུང་བ་ལྟར་ལེན་ཞིང་དངོས་གཞིའི་ཉམས་ལེན་དབང་
ཆོག་དོར་བ་ཙམ་མོ། །གཉིས་པ་ནི། མཆོད་པ་བདུན་ཚར་དང་། ཀུན་འདུས་ཀྱི་
དཀར་གཏོར་ཞིག་བཤམས། ཐོག་མར་སྐྱབས་སུ་འགྲོ་བ་ནི། བདག་དང་འགྲོ་བ་
སེམས་ཅན་ཐམས་ཅད་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་
ཀྱི་བར་དུ་རྐང་གཉིས་རྣམས་ཀྱི་མཆོག་སངས་རྒྱས་བཅོམ་ལྡན་འདས་རྣམས་ལ་
སྐྱབས་སུ་མཆིའོ། །ཆོས་རྣམས་ཀྱི་མཆོག་ཞི་བ་འདོད་ཆགས་དང་བྲལ་བའི་ཆོས་
ལ་སྐྱབས་སུ་མཆིའོ། །ཚོགས་རྣམས་ཀྱི་མཆོག་འཕགས་པ་བྱང་ཆུབ་སེམས་དཔའ་
ཕྱིར་མི་ལྡོག་པའི་དགེ་འདུན་ཆེན་པོ་རྣམས་ལ་སྐྱབས་སུ་མཆིའོ། །སེམས་བསྐྱེད་
པ་ནི། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་
• 118-
-119 -



ཐམས་ཅད་བདག་ལ་དགོངས་སུ་གསོལ། བདག་དང་མཁའ་མཉམ་གྱི་སེམས་
ཅན་མ་ལུས་པ་ཐམས་ཅད་ཀྱིས་སྐྱེ་བ་འདི་དང་སྐྱེ་བ་གཞན་དག་ཏུ་སྦྱིན་པའི་རང་
བཞིན་དང་ཚུལ་ཁྲིམས་ཀྱི་རང་བཞིན་དང་སྒོམ་པའི་རང་བཞིན་གྱི་དགེ་བའི་རྩ་བ་
ཅི་བགྱིས་པ་དང༌། བགྱིད་དུ་བསྩལ་བ་དང་བགྱིད་པ་ལ་རྗེས་སུ་ཡི་རང་བའི་དགེ་
བའི་རྩ་བ་དེས་ཇི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་རྣམས་དང་ས་ཆེན་པོ་ལ་རབ་ཏུ་བཞུགས་པའི་བྱང་ཆུབ་
སེམས་དཔའ་ཆེན་པོ་རྣམས་ཀྱིས་དང་པོ་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་ཐུགས་བསྐྱེད་པར་མཛད་པ་དེ་བཞིན་དུ་བདག་སོགས་སེམས་ཅན་
རྣམས་ཀྱིས་ཀྱང་དུས་འདི་ནས་བཟུང་སྟེ་ཇི་སྲིད་བྱང་ཆུབ་ཀྱི་སྙིང་པོ་ལ་མཆིས་ཀྱི་
བར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཆེན་པོ་ལ་སེམས་བསྐྱེད་
པར་བགྱིའོ། །སེམས་ཅན་མ་བསྒྲལ་བ་རྣམས་བསྒྲལ་བར་བགྱིའོ། །མ་གྲོལ་བ་
རྣམས་དགྲོལ་བར་བགྱིའོ། །དབུགས་མ་ཕྱུང་བ་རྣམས་དབུགས་དབྱུང་བར་
བགྱིའོ། །ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་བཟླ་
བར་བགྱིའོ། །ཞེས་ལན་གསུམ་བརྗོད། བླ་མེད་ཀྱི་ཉམས་ལེན་གཙོ་ཆེ་བར་བྱེད་
ན་སྔགས་སྡོམ་སྤྱི་འགྲོ་ལྟར་བཟུང་ན་ལེགས་པར་མངོན་ནོ། །མཆོད་པ་བྱིན་གྱིས་
བརླབ་པ་ནི། རང་ཉིད་སྐད་ཅིག་གིས་ཐུགས་རྗེ་ཆེན་པོ་གཡས་ནོར་བུའི་ཕྲེང་བ་
དང་གཡོན་ཤེལ་གྱི་འཁར་བ་རྩེ་མོར་སངས་རྒྱས་སྟོང་གིས་མཚན་པ་འཛིན་པ།
ཞབས་གཉིས་མཉམ་པའི་སྟབས་ཀྱིས་བཞེངས་པའི་ཐུགས་ཀའི་ཧཱུྃལས་འོད་
འཕྲོས། སྣོད་བཅུད་ཀྱི་མ་དག་པ་སྦྱངས། ཨོཾ་ལས་རིན་པོ་ཆེའི་སྣོད་ཡངས་ཤིང་
རྒྱ་ཆེ་བ་རྣམས་ ཀྱི་ནང་དུ་ཧཱུཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་
བསིལ། མེ་ ཏོག བདུག་ སྤོས། སྣང་ གསལ། དྲི་ ཆབ། ཞལ་ཟས། རོལ་ མོ་ ལ་
སོགས་པ་རྣམས་དྭངས་ཤིང་ཐོགས་པ་མེད་པ་དཔལ་ཀུན་དུ་བཟང་པོའི་རྣམ་པར་
སྤྲུལ་པ་ལས་བྱུང་བའི་མཆོད་པའི་སྤྲིན་ཟད་མི་ཤེས་པ་ནམ་མཁའ་དང་མཉམ་
པར་གྱུར། ཨོཾ་སརྦ་ཏ་ཐཱ་ག་ཏ་ཨབྷཾ་ནས་ཤཔྟའི་བར་བརྗོད། དངོས་གཞི་ནི།
ཨོཾ་སྭ་བྷཱ་ཝ་ཤུདྡྷ་སནྡྲ་དྷརྨ་སྭ་བྷ་ཝ་ཤུདྡྷོཉཧཾ། སྣོད་བཅུད་ཀྱིས་བསྡུས་པའི་བརྟན་
གཡོའི་ཆོས་ཐམས་ཅད་སྟོང་པ་ཉིད་དུ་གྱུར། སྟོང་པའི་ངང་ལས། རང་གི་སེམས་
ཀྱི་ཆ་ཤས་ལས་གྲུབ་པའི་གཞལ་ཡས་ཁང་གྲུ་བཞི་སྒོ་བཞི་འདོད་སྣམ་ཕ་གུ་དྲ་བ་
དྲ་ཕྱེད་མདའ་ཡབ་པུ་ཤུ་རྟ་བབས་སོགས་མཚན་ཉིད་ཐམས་ཅད་ཡོངས་སུ་རྫོགས་
པ། ནང་ གི་སྟེང་དང་ ཤར་དཀར། ལྷོ་སེར། ནུབ་དམར། བྱང་ལྗང་། འོག་སྔོན་
པོར་གྱུར་པའི་ཁ་དོག་སོ་ སོའི་རང་མདོག་ལྟར་འཆར་བ་ལ་རྣམ་པ་ཡི་གེའི་
གཟུགས་ཅན་གྱིས་བར་མཚམས་མེད་པར་ཁྱབ་པ། ཁ་དོག་དང་དབྱིབས་རྣམས་
མ་འདྲེས་པར་སོ་སོར་བཀྲ་བའི་སྟེང་གི་ཡི་གེ་ཐམས་ཅད་ཨོ། ཤར་མ། ལྷོ་ཎི།
ནུབ་པད། བྱང་མེ། འོག་ཧཱུྃ་དུ་སྣང་བའི་གཞལ་ཡས་ཁང་གི་ནང་དུ་སེམས་ཉིད་
ཐིག་ལེ་དཀར་པོ་གསལ་སྟོང་འོད་ཀྱི་རང་བཞིན་ཅན་དེ་ཉིད་ཇེ་ཆེར་སོང་བ་ལས་
རང་ཉིད་ཐུབ་པ་དང་དབྱེར་མེད་པའི་ཐུགས་རྗེ་ཆེན་པོར་གྱུར་པ་འོད་དུ་ཞུ་བ་
ལས་སྐད་ཅིག་གིས་པཾ་ཡིག་དཀར་པོ་ལས་ནམ་མཁའི་མཐའ་དང་མཉམ་པའི་
པདྨ་དཀར་པོ་འདབ་མ་སྟོང་དང་ལྡན་པའི་ལྟེ་བར་ཨ་དཀར་པོ་ལས་ཟླ་བའི་
དཀྱིལ་འཁོར་གྱི་སྟེང་དུ་ཧཱིདཀར་པོ་ཡོངས་སུ་གྱུར་པ་ལས་ཐིག་ལེ་དཀར་པོ་
༤ 120 -
- 121 -



ནམ་མཁའ་ལྟར་མཐའ་དང་བྲལ་བའི་རང་བཞིན་ཅན་ཡོངས་སུ་གྱུར་པ་ལས་
བཀོད་པ་བསམ་གྱིས་མི་ཁྱབ་པའི་ཐུགས་རྗེ་ཆེན་པོ་རྒྱལ་བ་རྒྱ་མཚོ་ནམ་མཁས་
གར་ཁྱབ་ཏུ་སྐུས་ཁྱབ་པ། དབུ་བཅུ་གཅིག་ཕྱག་སྟོང་སྤྱན་སྟོང་དང་ལྡན་པ། རྩ་
ཞལ་དཀར་གཡས་དམར་གཡོན་ལྡང་། དེའི་སྟེང་གི་ཞལ་དབུས་ལྗང་གཡས་
དཀར་གཡོན་དམར། དེའི་སྟེང་གི་ཞལ་དབུས་དམར་གཡས་ལྗང་གཡོན་དཀར་
བ། དེའི་སྟེང་ན་ཁྲོ་ཞལ་ནག་པོ་མཆེ་བ་གཙིགས་པ། སྤྱན་གསུམ་པ། རལ་པ་
དམར་སེར་གྱེན་དུ་བརྫེས་པ། དེའི་སྤྱི་བོར་ཞི་བའི་ཞལ་དམར་པོ་གཙུག་ཏོར་
ཅན། རྩ་བའི་ཕྱག་དང་པོ་གཉིས་ཐུགས་ཀར་ཐལ་མོ་སྦྱར་བ། གཡས་གཉིས་པ་
ན་བགྲང་འཕྲེང་། གསུམ་པ་ཡི་དྭགས་ཀྱི་སྐོམ་པ་སེལ་བ། བཞི་པ་ན་འཁོར་ལོ།
གཡོན་གྱི་གཉིས་པ་ན་པདྨ། གསུམ་པ་ན་རིལ་བ་སྤྱི་བླུགས། བཞི་པ་ན་མདའ་
གཞུ་འཛིན་པ། ཕྱག་ལྷག་མ་དགུ་བརྒྱ་དང་དགུ་བཅུ་རྩ་གཉིས་པོ་ཐམས་ཅད་
མཆོག་སྦྱིན་མཛད་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ། བ་སྤུའི་བུ་ག་རེ་
རེ་ན་སངས་རྒྱས་ཀྱི་ཞིང་གྲངས་མེད་པ། དེ་རྣམས་ནས་སངས་རྒྱས་བྱང་སེམས་
མཐའ་ཀླས་པ་མཐོང་བ། གནས་གསུམ་གྱི་ཡིག་འབྲུ་ལས་འོད་ཟེར་གྱི་ཚོགས་
འཕྲོས་པས་སེམས་ཅན་གྱི་དོན་དཔག་ཏུ་མེད་པ་མཛད་པ། དེའི་ཐུགས་ཀར་ཐིག་
ལེ་གཉིས་པ་མི་མཇེད་ཀྱི་བཀོད་པ་སྔར་ལྟ་བུའི་གཞལ་ཡས་ཁང་གི་ནང་དུ་པད་
ཟླའི་སྟེང་ན་ཨོཾ་སེར་པོ་ལས་ཐུབ་པ་ཆེན་པོ་རྣམ་པར་སྣང་མཛད་གངས་ཆེན་མཚོ་
སྤྲུལ་སྐུའི་ཆ་བྱད་ཅན། གཡས་སྐྱབས་སྦྱིན་གྱི་ཕྱག་རྒྱ་དང་གཡོན་མཉམ་གཞག་
མཛད་པ། གཡས་གཡོན་དུ་མཆོག་ཟུང་བཞེངས་ཏེ་བཞུགས་པ། ཐེག་པ་གསུམ་
- 122 -
གྱི་འཁོར་ཚོགས་རྒྱ་མཚོས་བསྐོར་བ། དེའི་ཐུགས་ཀར་ཐིག་ལེ་གསུམ་པ་ཁ་བ་
ཅན་གྱི་ཐིག་ལེ། གཞལ་ཡས་ཁང་གི་ནང་དུ་པད་ཟླའི་སྟེང་ན་སྤྱན་རས་གཟིགས་
རྒྱལ་བ་རྒྱ་མཚོ་བཀོད་པ་བསམ་གྱིས་མི་ཁྱབ་པ་ཇི་ལྟ་བ་བཞིན་བཞུགས་པ།
དེའི་ཐུགས་ཀར་ཐིག་ལེ་བཞི་པ་ཡང་སྒོས་དབུ་རུ་བྱང་ཕྱོགས་ཀྱི་ཐིག་ལེ། གཞལ་
ཡས་ཁང་གི་ནང་དུ་པད་ཟླའི་སྟེང་ན་ཧྲིལས་འབྲོམ་ཤེལ་གྱི་ཁྱེའུ་དཀར་པོ་ཞི་ཞིང་
འཛུམ་པ། དབུ་སྐྲ་མཐིང་ཁ་དཔུང་པའི་ཐད་དུ་སླེབ་པ། ཕྱག་གཡས་ཤེལ་དཀར་
གྱི་འཕྲེང་བ་དང༌། གཡོན་ཤེལ་གྱི་འཁར་བ་རྩེ་མོར་པདྨ་དཀར་པོ་འདབ་མ་སྟོང་
དང་ལྡན་པའི་ལྟེ་བར་ཟླ་གདན་ལ་ཡུམ་ཆེན་མོ། གཡས་སུ་བླ་མ་མར་མེ་མཛད།
གཡོན་དུ་རྒྱལ་བ་ཤཱཀྱ་ཐུབ་པ། འདབ་མ་སྟོང་ལ་སངས་རྒྱས་སྟོང་བཞུགས་པས་
མཚན་པ་འཛིན་པ། ཞབས་གཉིས་མཉམ་པའི་སྟབས་ཀྱིས་བཞེངས་པ།
དེའི་ཐུགས་ཀར་ཐིག་ལེ་ལྔ་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཨ་
སེར་པོ་ལས་ཡུམ་ཤེར་ཕྱིན་མ་སྐུ་མདོག་སེར་མོ་ཞལ་གཅིག་ཕྱག་བཞི་མ།
གཡས་དང་པོ་ཐུགས་ཀར་སྐྱབས་སྦྱིན་གྱི་ཕྱག་རྒྱུ་དང༌། གཡོན་དང་པོ་མཉམ་
གཞག་མཛད་པ། གཡས་འོག་མས་རྡོ་རྗེ་དང་གཡོན་འོག་མས་གླེགས་བམ་འཛིན་
པ། ཞབས་སྐྱིལ་ཀྲུང་གིས་བཞུགས་པ། ཕྱོགས་བཅུའི་རྒྱལ་བ་སྲས་བཅས་ཀྱིས་
བསྐོར་བ། དེའི་ཐུགས་ཀར་ཐིག་ལེ་དྲུག་པ་གཞལ་ཡས་ཁང་གི་ནང་དུ་པད་ཟླའི་
སྟེང་ན་ཚུ་སེར་པོ་ལས་ཐུབ་པ་བདུད་འདུལ་སྤྲུལ་སྐུའི་ཆ་ལུགས་ཅན། གཡས་ས་
གནོན་དང་གཡོན་མཉམ་གཞག་མཛད་པ། དེའི་ཐུགས་ཀར་ཐིག་ལེ་བདུན་པ་
གཞལ་ཡས་ཁང་གི་ནང་དུ་པད་ཟླའི་སྟེང་ན་ཧྲིདཀར་པོ་ལས་སྤྱན་རས་གཟིགས་
- 123 -



ཞལ་གཅིག་ཕྱག་བཞི་པ། དང་པོ་གཉིས་ཐུགས་ཀར་ཐལ་མོ་སྦྱར་བ། ལྷག་མ་
གཉིས་ཤེལ་འཕྲེང་དང་པད་དཀར་འཛིན་པ། ཞབས་སྐྱིལ་ཀྲུང་གིས་བཞུགས་པ།
འཁོར་བྱང་ཆུབ་སེམས་དཔའི་ཚོགས་ཀྱིས་བསྐོར་བ། དེའི་ཐུགས་ཀར་ཐིག་ལེ་
བརྒྱད་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཏཱ་ལྗང་གུ་ལས་སྒྲོལ་མ་ལྗང་
གུ་ཞལ་གཅིག་ཕྱག་གཉིས་མ། གཡས་མཆོད་སྦྱིན་གྱི་ཕྱག་རྒྱ་དང་གཡོན་ཨུཏྤ་ལ་
མཐེབ་སྲིན་གྱིས་ཐུགས་ཀར་འཛིན་པ། འཁོར་ཞི་བའི་ལྷ་མོ་དཔག་ཏུ་མེད་པས་
བསྐོར་བ། དེའི་ཐུགས་ཀར་ཐིག་ལེ་དགུ་པ་གཞལ་ཡས་ཁང་གི་ནང་དུ་པད་ཉིའི་
སྟེང་ན་ཧཱུྃ་ལྗང་ནག་ལས་སྒྲོལ་མ་དྲག་མོ་ལྗང་ནག་ཞལ་གཅིག་ཕྱག་བཞི་མ། དང་
པོ་གཉིས་གྲི་ཐོད། འོག་མ་གཉིས་ཌཱ་མ་རུ་དང་ཁ་ཊཾ་ག་འཛིན་པ། མི་ལྤགས་ཀྱི་
གཡང་གཞི་དང་སྟག་ལྤགས་ཀྱི་ཤམ་ཐབས་དང་རུས་པའི་རྒྱན་དྲུག་གསོལ་ཞིང་
གཡོན་བརྐྱང་གིས་བཞུགས་པ། འཁོར་དུ་ལྷ་མོ་དྲག་མོའི་ཚོགས་དཔག་ཏུ་མེད་
པས་བསྐོར་བ། དེའི་ཐུགས་ཀར་ཐིག་ལེ་བཅུ་པ་གཞལ་ཡས་ཁང་གི་ནང་དུ་པད་
ཉིའི་སྟེང་ན་ཧཱུྃ་མཐིང་ནག་ལས་མི་གཡོ་བ་སྔོན་པོ་ཞལ་གཅིག་ཕྱག་གཉིས་པ། ཁྲོ་
ཞིང་གཏུམ་པ། གཡས་རལ་གྲི་དང་གཡོན་ཞགས་པོ་འཛིན་པ། སྦྲུལ་དང་རིན་པོ་
ཆེས་བརྒྱན་ཅིང་གླང་ལྤགས་དང་སྟག་ཤམ་གསོལ་བ། གཡས་བརྐྱང་གིས་ཚོགས་
ཀྱི་བདག་པོའི་གདན་ལ་མེ་དཔུང་གི་དབུས་ན་ཁྲོ་བོའི་ཚོགས་ཀྱིས་བསྐོར་ཏེ་
བཞུགས་པ། དེའི་ཐུགས་ཀར་ཐིག་ལེ་བཅུ་གཅིག་པ་གཞལ་ཡས་ཁང་གི་ནང་དུ་
པད་ཟླའི་སྟེང་ན་ཧཱུྃ་དཀར་པོ་ལས་མགོན་པོ་ཨ་ཏི་ཤ་ལོངས་སྤྱོད་རྫོགས་སྐུའི་ཆ་
ལུགས་ཅན། རྡོ་རྗེ་དང་དྲིལ་བུ་འཛིན་པ། སྐྱིལ་ཀྲུང་གིས་བཞུགས་པ། དེའི་
- 124 -
མདུན་དུ་ཐུབ་པ་ལོངས་སྐུའི་ཆ་ལུགས་ཅན། གཡས་སུ་སྤྱན་རས་གཟིགས།
གཡོན་དུ་སྒྲོལ་མ། རྒྱབ་ཏུ་མི་གཡོ་བ། ཤར་ལྷོར་ཇོ་བོ་པཎྜི་ཏའི་ཆ་བྱད་ཅན། ལྷོ་
ནུབ་ཏུ་འབྲོམ་དགེ་བསྙེན་གྱི་ཆ་བྱད་ཅན། ནུབ་བྱང་དུ་རྔོག་དང་བྱང་ཤར་དུ་ཁུ་
སྟོན་གཉིས་བོད་སྟོན་རབ་བྱུང་གི་ཆ་བྱད་ཅན། སྟེང་གི་ཆ་ལ་བརྒྱུད་པ་གསུམ་གྱི་
བླ་མའི་ཚོགས་རྣམས་བཞུགས་པ། དེའི་ཐུགས་ཀར་ཐིག་ལེ་བཅུ་གཉིས་པ་
གཞལ་ཡས་ཁང་གི་ནང་དུ་པད་ཟླའི་སྟེང་ན་ཧྲིདཀར་པོ་ལས་འབྲོམ་ཆོས་ཀྱི་རྒྱལ་
པོ་ལོངས་སྐུའི་གར་ཆས་སུ་བཞུགས་པ། དགུང་ལོ་བཅུ་དྲུག་ལོན་པའི་ན་ཚོད་
ཅན། གཡས་པད་དཀར་དང་གཡོན་དྲིལ་བུ་འཛིན་པ། ཞབས་སྐྱིལ་ཀྲུང་གིས་
བཞུགས་པའི་མདུན་དུ་ཕྱི་ལྟར་ན་རང་དང་ཆ་ལུགས་མཚུངས་པའི་ཁྱེའུ་དཀར་པོ་
བཞི། གཡས་ སུ་ སེར་པོ་བཞི། གཡོན་དུ་ལྗང་གུ་བཞི། རྒྱབ་ཏུ་དམར་པོ་བཞི།
ནང་ལྟར་ན་སྐུ་མཆེད་གསུམ་སོགས། གསང་བ་ལྟར་ན་རིགས་ལྔའི་ངོ་བོ། སྟེང་
གི་ཆ་ལ་བརྒྱུད་པ་གསུམ་གྱི་བླ་མ་རྣམས་དང་། གསང་བ་ཡེ་ཤེས་སོགས་མཁའ་
འགྲོའི་ཚོགས་དུ་མ་རྣམས་ཨུ་རྒྱན་གྱི་ཡུལ་དུ་མཛད་པ་ཇི་ལྟ་བ་བཞིན་གར་སྟབས་
སྣ་ཚོགས་སུ་སྒྱུར་བ། དེའི་ཐུགས་ཀར་ཐིག་ལེ་བཅུ་གསུམ་པ་གཞལ་ཡས་ཁང་གི་
ནང་དུ་པད་ཟླའི་སྟེང་ན་མེ་སེར་པོ་ལས་རྒྱལ་བ་བྱམས་པ་དགེ་སློང་སྣམ་སྦྱར་
ཆོས་གོས་གྱོན་པ། མཚན་དཔེ་དང་ལྡན་པ། ཆོས་འཆད་ཀྱི་ཕྱག་རྒྱ་མཛད་པ།
གཡས་ གཡོན་ན་ནམ་མཁའ་དྲི་མ་མེད་པ་དང་བཙུན་པ་སྤྱན་རས་ གཟིགས་
གཉིས་དགེ་སློང་གི་ཆ་བྱད་ཅན་བཞེངས་ཏེ་བཞུགས་པ། སྟེང་གི་ཆ་ལ་འཕགས་
པ་ཐོགས་མེད་སོགས་རྒྱ་ཆེན་སྤྱོད་བརྒྱུད་ཀྱི་བླ་མའི་ཚོགས་རྣམས་བཞུགས་པ།
- 125 -



དེའི་ཐུགས་ཀར་ཐིག་ལེ་བཅུ་བཞི་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་
དྷཱིདམར་སེར་ལས་རྗེ་བཙུན་འཇམ་དཔལ་དབྱངས་རབ་བྱུང་སྤྲུལ་སྐུའི་ཆ་ལུགས་
ཅན། ཕྱག་གཉིས་ཆོས་འཆད་ཀྱི་ཕྱག་རྒྱ་མཛད་པ། ཞབས་སྐྱིལ་ཀྲུང་གིས་
བཞུགས་པ། གཡས་གཡོན་དུ་ཇོ་བོ་དང་སྤྱན་རས་གཟིགས་གཉིས་རབ་བྱུང་གི་
རྣམ་པ་ཅན། སྟེང་གི་ཆ་ལ་མགོན་པོ་ཀླུ་སྒྲུབ་སོགས་ཟབ་མོ་ལྟ་བརྒྱུད་ཀྱི་བླ་མའི་
ཚོགས་རྣམས་བཞུགས་པ། དེའི་ཐུགས་ཀར་ཐིག་ལེ་བཅོ་ལྔ་པ་གཞལ་ཡས་ཁང་
གི་ནང་དུ་སེང་གེས་བཏེག་པའི་རིན་པོ་ཆེའི་ཁྲིའི་སྟེང་དུ་པདྨ་ཉི་མ་ཟླ་བའི་གདན་
ལ་ཧཱུྃ་མཐིང་ཁ་ལས་རྒྱལ་བ་རྡོ་རྗེ་འཆང་ལོངས་སྤྱོད་རྫོགས་སྐུའི་ཆ་ལུགས་ཅན་སྐུ་
མདོག་སྔོན་པོ། རྡོ་རྗེ་དང་དྲིལ་བུ་ཐུགས་ཀར་བསྣོལ་ཏེ་འཛིན་པ། ཞབས་རྡོ་རྗེ་
སྐྱིལ་ཀྲུང་གིས་བཞུགས་པ། གཡས་གཡོན་དུ་མཆོག་ཟུང་ལོངས་སྐུའི་ཆ་ལུགས་
ཅན་གྱིས་བཞེངས་པ། སྟེང་གི་ཆ་ལ་ཏེ་ལོ་ནཱ་རོ་སོགས་ཉམས་ལེན་བྱིན་རླབས་
བརྒྱུད་ཀྱི་བླ་མའི་ཚོགས་རྣམས་བཞུགས་པ། དེའི་ཐུགས་ཀར་ཐིག་ལེ་བཅུ་དྲུག་
པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཧཱུཾ་སྔོན་པོ་ལས་སངས་རྒྱས་ཆོས་ཀྱི་
སྐུ་མཐིང་སྐྱ་ཞལ་གཅིག་ཕྱག་གཉིས་པ། ཕྱག་གཉིས་ཏིང་ངེ་འཛིན་གྱི་ཕྱག་རྒྱ་
མཛད་པ། སྐྱིལ་ཀྲུང་གིས་བཞུགས་པ། དེའི་ཐུགས་ཀར་ཤིན་ཏུ་ཕྲ་བའི་རླུང་
སེམས་ཐིག་ལེ་དཀར་སེར་རྟེན་བརྟེན་པའི་རྣམ་པ་ཅན་ཡུངས་ཀར་གྱི་འབྲུ་ཚད་
ཙམ། སྤྲོ་ན་ནམ་མཁའི་མཐར་ཁྱབ་པར་ནུས་ཤིང་། བསྡུ་ན་རྡུལ་ཕྲན་ཙམ་གྱི་
ཚད་དུ་བསྡུ་བར་ནུས་པའི་འོད་ཟེར་སྣ་ལྔའི་རང་བཞིན་ཅན་དུ་བསམ་མོ། །ལྷ་
ཚོགས་ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱདམར་པོ། ཐུགས་
- 126 -
ཀར་ཧཱུཾ་སྔོན་པོ། ཐུགས་ཀའི་ཧཱུྃ་ལས་འོད་ཟེར་འཕྲོས་པས་དག་པ་རབ་འབྱམས་
ཀྱི་ཞིང་ཁམས་ནས་བསྒོམས་པ་དང་འདྲ་བའི་ཡེ་ཤེས་པ་ལ་སངས་རྒྱས་དང་བྱང་
ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། ཛ༔ཧཱུྃ་བཾ་ཧོ༔ གཉིས་སུ་མེད
པར་གྱུར། པདྨ་ཀ་མ་ལ་ཡེ་ཧཱུཾ། སླར་ཡང་ཐུགས་ཀའི་ཧཱུྃ་ལས་འོད་ཟེར་འཕྲོས་
པས་དབང་གི་ལྷ་རྣམས་སྤྱན་དྲངས། ཁྱེད་རྣམས་ཀྱིས་བདག་ལ་མངོན་པར་དབང་
བསྐུར་དུ་གསོལ་ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་
མ་ཡ་ཤྲཱི་ཡེ་ཧཱུཾ། ཞེས་དབང་བསྐུར། ལུས་གང༌། དྲི་མ་དག ཆུ་ལྷག་མ་སྤྱི་གཙུག་
ཏུ་འཁྱིལ་བ་ལས་རང་རང་གི་ས་བོན་གྱིས་དབུ་བརྒྱན་པར་གྱུར། ཕྱག་དང་ཕྱག་
ཡུལ་གཉིས་སྟོང་པའི། །ཞེས་སོགས་ཀྱི་ཡན་ལག་བདུན་པའམ། ཡང་ན་ཇི་སྙེད་
སུ་དག་མ་ལྟ་བུ་བྱས་ཀྱང་རུང༌། དེ་ནས་ཆུ་གཉིས་སྔོན་དུ་འགྲོ་བའི་མཆོད་པ།
འདོད་ཡོན་ལྔ། རྒྱལ་སྲིད་བདུན་རྣམས་རྒྱུད་སྡེ་གཞན་ནས་འབྱུང་བ་ལྟར་རྒྱས་
པར་བྱ་བའམ། རྒྱུན་འཁྱེར་མདོར་བསྡུས་སུ་བྱེད་ན་འདི་ལྟ་སྟེ། ཡིད་བཞིན་འོ་
མཚོ་འཁྱིལ་པ་ལ་འགྲན་པའི། །མཆོད་ཡོན་ཞབས་བསིལ་གང་གཱའི་རྒྱུན་བཞིན་
འབབ། །ཆུ་ སྐྱེས་ ཡལ་འདབ་ཟེའུ་འབྲུ་གཡུར་དུ་ཟ། །བདུག་ སྤོས་དབྱར་སྐྱེས་
སྤྲིན་བཞིན་ལང་ལོང་གཡོ། །སྣང་གསལ་སྒྲོན་མེ་ཉི་ཟླའི་འོད་བཞིན་གསལ། །དྲི་
བཟང་ངད་ལྡན་རྦ་རླབས་ཕྱོགས་བཅུར་འཁྲུག །བཤོས་བཟང་འཆི་མེད་བདུད་
རྩིའི་དཔལ་ལ་འཁུ། །གྲངས་མེད་རོལ་མོ་རྣ་བའི་གསོས་སུ་འཇེབས། །ཕུལ་བྱུང་
ཀུན་དུ་བཟང་པོའི་མཆོད་པའི་སྤྲིན། །དངོས་བཤམས་ཡིད་ཀྱིས་རྣམ་པར་རབ་
སྤྲུལ་ནས། །བླ་མ་ཡི་དམ་ཆོས་སྐྱོང་སྲུང་མ་ལ། །གུས་པས་འབུལ་ལོ་བཞེས་ནས་
- 127 -



དངོས་གྲུབ་སྩོལ། །ཨོཾ་སརྦ་ཏ་ཐཱ་ག་ཏ་ཨབྷཾ་ནས་ཤཔྟའི་བར་བརྗོད། ཡིད་འཕྲོག་
གཟུགས་སྒྱུར་སྙན་ པའི་རོལ་མོ་སྒྲོག །དྲི་ཞིམ་ངད་འཐུལ་རོ་མཆོག་མྱུར་བུར་
སྤུངས། །འཇམ་མཉེན་རེག་བྱའི་ཚོགས་ཀུན་འབུལ་བྱེད་ན། །ཉེ་བར་བཞེས་ལ་
དངོས་གྲུབ་སྩལ་(བསྩལ་》དུ་གསོལ། །ཨོཾ་སརྦ་ཏ་ཐཱ་ག་ཏ་རཱུ་པ་ནས་སྤྱནཱའི་བར།
རྩིབས་སྟོང་འཁོར་ལོ་རིན་ཆེན་དབང་གི་རྒྱལ། །ཡིད་འོང་བཙུན་མོ་ཁྱིམ་བདག་
རིན་པོ་ ཆེ། །གཉིས་འཐུང་དབང་པོ་ཅང་ཤེས་རྟ་མཆོག་དཔལ། །བདུད་སྡེའི་
གཡུལ་ལས་རྒྱལ་བའི་དམག་དཔོན་སོགས། །རྒྱལ་སྲིད་བདུན་དང་བཀྲ་ཤིས་
རྟགས་བརྒྱད་རྫས། །ཡིད་འཕྲོག་ཕྱི་ནང་གསང་བའི་མཆོད་པའི་ཚོགས། །བསླུ་
མེད་མཆོག་གསུམ་དམ་པའི་ཚོགས་ལ་འབུལ། །མཆོག་དང་ཐུན་མོང་དངོས་གྲུབ་
སྩལ་(བསྩལ་》དུ་གསོལ། །ཨོཾ་སརྦ་ཏ་ཐཱ་ག་ཏ་སབྟ་རཏྣ་ཨབྦ་མངྒ་ལ་པྲ་ཏིཙྪ་སྭཱཧཱ།
ལྷ་ཚོགས་རྣམས་ཀྱི་ལྗགས་རྡོ་རྗེའི་འོད་ཟེར་གྱི་སྦུ་གུས་གཏོར་མའི་བཅུད་ཐམས་
ཅད་དྲངས་ཏེ་གསོལ་བས་ཚིམ་པར་བསམས་ལ། ཨོཾ་གུ་རུ་བུདྡྷ་བོ་དྷི་སཏྭ་སརྦ་ཏ་
ཐཱ་ག་ཏ་དྷརྨ་པཱ་ལ་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་པ་བདུན་
ནམ་གསུམ་གྱིས་དབུལ་ཞིང་། སྔགས་མཆོད་ཀྱང་དབུལ། མ་དག་ཞིང་གི་འཇིག་
རྟེན་ཇི་སྙེད་པ། །དག་པ་རབ་འབྱམས་ལྷ་ཡི་གཞལ་ཡས་སུ། །མངོན་པར་ལེགས་
སྒྱུར་བཅོམ་ལྡན་ཐུབ་པ་ཆེ། །རྗེ་བཙུན་ཕྱག་ན་པདྨའི་ཚོགས་ལ་བསྟོད། །སྡེ་སྣོད་
གསུམ་གྱི་ཡུམ་ཆེན་ཤེར་ཕྱིན་མ། །སངས་རྒྱས་ཞི་དང་ཁྲོ་བོ་མཁའ་འགྲོའི་ཚོགས།
ཀུན་འདུས་ བཀའ་གདམས་ལྷག་པའི་ལྷ་མཆོག་བཞི། །སྐྱབས་མཆོག་ཡི་དམ་
ཆོས་སྐྱོང་རྣམས་ལ་བསྟོད། །རྒྱ་ཆེན་སྤྱོད་དང་ཟབ་མོ་ལྟ་བའི་ལམ། །ཉམས་ལེན་
སྙན་བརྒྱུད་གདམས་པ་མཆོག་གི་གཏེར། །རྒྱུན་ཆད་མེད་པར་འཛིན་ཅིང་སྤེལ་
མཁས་པ། །ལྷ་ཆོས་བདུན་ལྡན་བརྒྱུད་པ་རྣམས་ལ་བསྟོད། །གདོད་ནས་རྣམ་
དག་སྣང་སྟོང་དག་པའི་གཤིས། །བཞིན་ལག་མཚན་དཔེའི་འཇའ་ཚོན་རྣམ་བཀྲ་
བ། །འགྱུར་མེད་ཆོས་སྐུ་གསལ་སྟོང་རླུང་སེམས་ཟུང་། །ཆེས་ཕྲ་ཐིག་ལེའི་རྣམ་
པར་ཤར་ལ་བསྟོད། །ལྷ་ཆོས་ བདུན་ གྱི་ཉིང་ཁུ་ ཐིག་ལེའི་ཆོས། །ཉམས་ སུ་
བསྟར་བས་ཚེ་འདིར་ཟུང་འཇུག་སྐུ། །མངོན་དུ་བྱས་ཏེ་དོན་གཉིས་མ་ལུས་པ། །
འབད་མེད་ལྷུན་གྱིས་གྲུབ་པར་བྱིན་གྱིས་རློབས། །ཞེས་དང༌། གཞན་ཡང་བསྟོད་
པ་གསོལ་འདེབས་སོགས་སྐབས་སྦྱར་བྱ། དེ་ནས་ཐིག་ལེ་བཅུ་དྲུག་པོའི་ལྷ་
ཚོགས་ཐམས་ཅད་ཀྱི་ཞལ་ནས་སྔགས་ཀྱི་སྒྲ་འབྲུག་གི་སྒྲ་ལྟར་སྒྲོག་ཅིང༌། སྐུ་
གསུང་ཐུགས་ལས་འོད་ཟེར་གྲངས་མེད་པ་འཕྲོས་པས་འཕགས་པའི་ཚོགས་
རྣམས་མཆོད། བདག་གཞན་སེམས་ཅན་ཐམས་ཅད་ཀྱི་སྡིག་སྒྲིབ་ཉེས་ལྟུང་གི་
ཚོགས་རྣམས་བྱང་ཞིང་དག མཆོག་དང་ཐུན་མོང་གི་དངོས་གྲུབ་མ་ལུས་པ་སྩོལ་
བར་བསམས་ལ་ཡི་གེ་དྲུག་པ་ཅི་ནུས་སུ་བཟླ། མཐར་བླ་མ་རྡོ་རྗེ་འཛིན་པ་
རྣམས། །ཞེས་སོགས་བསྔོ་བ་སྨོན་ལམ་དཀྱུས་ནས་འབྱུང་བ་ལྟར་རྒྱས་པར་བྱ་བ་
འམ། ཡང་ན་རྨད་བྱུང་སྲས་བཅས་མ་སོགས་སྐབས་ཐོབ་ཀྱིས་ཕྱེ་བའི་གང་འོས་
བྱ། དེ་ནས། ཕྱི་བཀོད་པ་བསམ་གྱིས་མི་ཁྱབ་པའི་ཐིག་ལེའི་སྣོད་ཀྱི་གཞལ་ཡས་
ཁང་འོད་དུ་ཞུ། བཅུད་ཀྱི་ལྷ་རྒྱལ་བ་རྒྱ་མཚོ་ལ་ཐིམ། དེ་བཞིན་དུ་ཕྱི་མ་ཕྱི་མ་
ནང་མ་ནང་མ་ལ་རིམ་བཞིན་ཐིམ་སྟེ། སངས་རྒྱས་ཆོས་ཀྱི་སྐུའང་ཤིན་ཏུ་ཕྲ་བའི་
རླུང་སེམས་ཀྱི་ངོ་བོར་གྱུར་པའི་ཐིག་ལེ་ལ་ཐིམ། ཐིག་ལེའང་ཇེ་ཕྲར་གྱུར་ནས་
-129-
- 128 -



ནམ་མཁའ་ལ་འཇའ་ཡལ་བ་བཞིན་དུ་བསམ། སླར་ཡང་ཆད་མཐའ་སེལ་བའི་
ཕྱིར་དུ་སྟོང་པའི་ངང་ལས་སྐད་ཅིག་གིས་སྤྱན་རས་གཟིགས་ཞལ་གཅིག་ཕྱག་
གཉིས་པའི་སྐུར་ལངས་ཏེ་རྒྱུན་གྱི་སྤྱོད་ལམ་ལ་འཇུག་གོ། དེ་ཡང་རྒྱས་པར་སྤྲོ་ན་
མཆོད་པའང་ལྷ་བཅུ་དྲུག་པོ་སོ་སོ་ལ་རེ་རེ་ནས་དབུལ་ཞིང་། བཟླས་པའི་སྐབས་
ལྷ་སོ་སོའི་སྔགས་བཟླ་བ་དང་། དམིགས་པའང་སོ་སོར་བྱས་ན། རྒྱས་པའི་ཆ་
ལག་ཏུ་འགྱུར་མོད་ཀྱི། རྒྱུན་འཁྱེར་དུ་མཆོད་པ་ཅིག་ཅར་དུ་འབུལ་ཞིང་།
བཟླས་པའང་ཅིག་ཅར་དུ་བྱེད་པ་འཇུག་པ་བདེ་བས་ལེགས་པ་ཡིན་ནོ།།
སྨྲས་པ། ཟབ་དོན་ཆུ་ཤེལ་ནོར་བུ་དག །བློ་གྲོས་ཟླ་བའི་འོད་ཟེར་དང་། །
ཕྲད་ཚེ་ལེགས་བཤད་བདུད་རྩིའི་རྒྱུན། །མངོན་པར་འབབ་པ་འདི་རྨད་བྱུང་། །
ལྷ་ ཆོས་ བདུན་ གྱི་ ཉིང་ཁུ་ འདིའི། །དཀའ་གནད་ལྟ་ བའི་ བློ་ མེད་པར། །སྔོན་
འགྲོའི་ཆོས་འགའ་ཤེས་པ་ལ། །བཀའ་གདམས་པར་རློམ་གད་མོའི་གནས། །
འོན་ཀྱང་དེང་དུས་གངས་ཅན་འདིར། །བླང་དོར་ཤེས་པ་ཆེས་ཉུང་བས། །བླུན་པོ་
དྲེགས་པའི་འུར་རྒྱངས་ཅན། །དམ་པར་འཛིན་པ་འཚང་(མཚང་）རེ་ཆེ། །ཡིད་
བཞིན་ནོར་དང་མཆིང་བུའི་རྡོ། །ཁྱད་པར་མེད་པའི་ཡུལ་ཕྱོགས་སུ། །འབད་པས་
རྒྱ་མཚོ་ཆེར་བགྲོད་ནས། །ནོར་བུ་ལེན་པ་ངལ་བར་ཟད། །དེ་ལྟ་ན་ཡང་ཐུབ་
པའི་བསྟན། །འཛིན་པའི་རྣམ་དཔྱོད་ཕུལ་བྱུང་ཞིང་། །གསང་ཆེན་རྒྱ་མཚོར་
མངའ་སྒྱུར་བའི། །རྡོ་རྗེ་འཛིན་དེ་དགྱེས་ཕྱིར་བཀོད། །ཅེས་བྱ་བ་ནི་བར་སྐབས་
ཀྱི་ཚིགས་སུ་བཅད་པའོ།། །།
གསུམ་པ་གཞན་རྗེས་སུ་འཛིན་པ་དབང་གི་ཆོ་ག་ལ་དེང་སང་གི་ཕྱག་ལེན་
ཡོངས་གྲགས་ཀྱི་ལུགས་དགོད་པ། ཕྱག་ལེན་ཅུང་ཟད་གཙང་ཞིང་རྒྱས་པའི་
ལུགས་དགོད་པ། སྡེ་སྣོད་གསུམ་དང་རྒྱུད་སྡེ་བཞིའི་ལུགས་སྲོལ་ཡོངས་སུ་
རྫོགས་པར་ཚང་བ་ཤིན་ཏུ་རྒྱས་པའི་ལུགས་དགོད་པ་དང་གསུམ། དང་པོ་ནི།
རང་གིས་མཐོང་ཞིང་ཐོས་པ་དང་། དབུར་སྟོད་ལོ་བྱ་ཡུལ་བའི་ཕྱོགས་ནས་བརྒྱུད་
པའི་བཀའ་བརྒྱུད་པ་འགའ་ཞིག་གི་ཕྱོགས་སུའང་ཆོས་འདི་སྤེལ་བའི་སྲོལ་ཡོད་
འདུག་པ་རྣམས་བརྟགས་ཚེ་ ཕལ་ཆེར་སྒོ་མཚུངས་པར་བསྒྲུབ་གཞིའི་དཀྱིལ་
འཁོར་ཡང་ནས་ཀྱི་ཚོམ་བུ་སྤུངས་པ་དང་། ལོ་ཕྱོགས་ནས་བརྒྱུད་པ་ལ་ཇོ་འབྲོམ་
གྱི་སྐུ་དང་མཆོད་གཏོར་ངེས་ཅན་དུ་མཛད། གཞན་དག་ལ་ལ་ཆེད་གཉེར་དུ་མི་
མཛད་པར་འདུག་ཅིང་། རང་རྒྱུད་ལ་སྐུལ་མ་འདེབས་པ་དད་པའི་ལྗོན་ཤིང་སྒྲོག་
དགོས་པར་བཤད་པའང་མཛད་པའི་རྒྱུན་ཡོད་པར་མ་མཐོང་། དབང་དངོས་
གཞིའི་སྐབས་གསོལ་གདབ་སྐྱབས་སེམས་རྣམས་ཡིག་ཆ་རྙིང་པ་ཇི་ལྟ་བ་བཞིན་
མཛད། དེ་ནས་སློབ་མ་དཀྱིལ་འཁོར་ཕྱི་མ་ནས་རིམ་པ་བཞིན་སྒོ་ཕྱེ་ནས་ནང་དུ་
ཁྲིད་དེ་ལྷ་གང་ཡིན་པ་དེའི་མདུན་དུ་སློབ་མ་སླེབ་པ་ན་དེ་ལ་དམིགས་ནས་གསོལ
གདབ་མཆོད་འབུལ་ཡིད་ཀྱིས་བྱས་པས་བྱིན་གྱིས་བརླབས་པའི་དམིགས་པ་
སྤྲད། ལྷ་ གང་ ཡིན་པའི་ སྔགས་ རྗེས་ ཟློས་སམ། དཔོན་སློབ་གཉིས་ཀས་ལྷན་
ཅིག་ཏུ་ཚར་གསུམ་བཞི་ཙམ་གསུང་བ་མཛད། ཕྱག་ལེན་དེ་ག་སངས་རྒྱས་ཆོས་
ཀྱི་སྐུའི་བར་དུ་རིགས་འདྲ་བར་བཀབ་མཛད་པའི་རྗེས་སུ་སློབ་མ་རྣམས་བུམ་
ཆུས་ཁྲུས་བྱས། སྨོན་ལམ་ཤིས་རྗོད་མཛད་པ་ཙམ་མོ། །
གཉིས་པ། ཕྱག་ལེན་ཅུང་ཟད་གཙང་ཞིང་རྒྱས་པའི་ལུགས་དགོད་པ་
-130 -
- 131 -



ལ་སྔོན་འགྲོ། དངོས་གཞི། མཇུག་གི་ཆོ་ག་དང་ གསུམ། དང་པོ་ལ་གསོལ་བ་
གདབ་པ། ས་བསླང་བ། བགེགས་བསྐྲད་པ། མཚམས་གཅད་པ། དཀྱིལ་འཁོར་
བྲི་བ། མཆོད་པ་དང་ ཡོ་བྱད་བཤམ་པ། སྒྲུབ་པ་དངོས་དང་བདུན། དང་པོ་ནི།
མདུན་དུ་མཆོད་པ་ཚར་གཅིག་བཤམས། གྲོགས་དགེ་སློང་བཞིའམ། བཅུ་དྲུག་
གི་བར་ཆོས་གོས་གསུམ་དང་ལྡན་པ་དང་ལྷན་ཅིག་པའམ། རང་ཉིད་གཅིག་པུས་
ཀྱང་རུང་སྟེ། རང་ཐུགས་རྗེ་ཆེན་པོར་གསལ་བའི་ཐུགས་ཀ་ལས་འོད་ཟེར་
འཕྲོས། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་བླ་
མ་ཡི་དམ་ཆོས་སྐྱོང་སྲུང་མའི་ཚོགས་རྣམས་མདུན་གྱི་ནམ་མཁར་བཛྲ་ས་མཱ་ཛ༔
ཞེས་སྤྱན་དྲངས། ཡན་ལག་བདུན་པ་རྒྱས་བསྡུས་སྐབས་དང་སྦྱར་བ་བྱས། དེ་
རྗེས། རྫོགས་སངས་རྒྱས་དང་བྱང་ཆུབ་སེམས། །ཐུགས་རྗེ་ཅན་གྱིས་བདག་ལ་
ནི། །མི་དགེའི་ལས་རྣམས་སྦྱང་བའི་ཕྱིར། །གསོ་སྦྱོང་དམ་པ་སྩོལ་བར་མཛོད། །
ཅེས་ལན་གསུམ་གསོལ་བ་བཏབ། རྒྱལ་ སྲས་རྣམས་ཀྱིས་ཇི་ལྟ་བར། །བདག་
ཀྱང་དེ་བཞིན་བསྒྲུབ་པར་བགྱི། །ཞེས་ལན་གསུམ་གྱིས་གསོ་སྦྱོང་བླངས། དེ་
ནས། ཕྱོགས་བཅུར་བཞུགས་པའི་རྒྱལ་བ་རྣམས། །བདག་ཅག་རྣམས་ལ་
དགོངས་སུ་གསོལ། །ཟབ་མོ་ཐིག་ལེ་བཅུ་དྲུག་གི །དཀྱིལ་འཁོར་བྲི་ཞིང་བསྒྲུབ་
པ་དང་། །སློབ་མ་རྗེས་སུ་འཛིན་བྱེད་ན། །གནང་བ་སྩོལ་ལ་བྱིན་གྱིས་རློབས། །
ཞེས་ལན་གསུམ་གྱིས་གསོལ་བ་བཏབ་པས་དགྱེས་བཞིན་དུ་གནང་བར་བསམ་
མོ། །གཉིས་པ་ནི། གཞི་བདག་གི་གཏོར་མ་དང་། སའི་ལྷ་མོའི་གཏོར་མ་མཆོད་
པ་དང་ བཅས་ པ་བཤམས། རང་གི་ཐུགས་ཀ་ནས་འོད་ཟེར་འཕྲོས། མགྲོན་
-132 -
རྣམས་སྐད་ཅིག་གིས་སྤྱན་དྲངས་པར་བསམ་མོ། །ཨ་མྲྀ་ཏས་བསངས། སྭ་བྷཱ་
ཝས་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་
རྣམས་ཀྱི་ནང་དུ་གཏོར་མ་རྣམས་དྭངས་ཤིང་། མགྲོན་རྣམས་ཀྱི་དབང་པོ་རྣམས་
ཚིམ་པའི་བྱེད་ལས་ཁྱད་པར་ཅན་དང་ལྡན་པར་གྱུར། ཨོཾ་ཨཱ༔ཧཱུྃ་གིས་བྱིན་གྱིས་
བརླབས། ས་ཕྱོགས་འདི་ཉིད་སྲུང་ཞིང་སྐྱོང་བ་ཡི། །དཀར་ཕྱོགས་ལ་དགའ་ལྷ་
ཀླུ་གཞི་བདག་དང༌། །ས་ཡི་ལྷ་མོ་བརྟན་མར་བཅས་རྣམས་ཀྱིས། མཆོད་སྦྱིན་
གཏོར་མ་མཆོད་པ་འདི་བཞེས་ལ། །དཀྱིལ་འཁོར་བྲི་བར་ས་ནི་གནང་བ་དང་། །
འགལ་རྐྱེན་སོལ་ལ་མཐུན་རྐྱེན་སྒྲུབ་པར་མཛོད། །ཅེས་གསོལ་བས་ཁས་བླངས་
པར་བསམ་མོ། །གསུམ་པ་ནི། རང་ཉིད་སྐད་ཅིག་གིས་མི་གཡོ་བར་གསལ་
བཏབ། ཐུགས་ཀའི་ཧཱུཾ་ལས་འོད་ཟེར་འཕྲོས། བར་དུ་གཅོད་པའི་བགེགས་
རྣམས་སྐད་ཅིག་གིས་མདུན་དུ་བཀུག་པར་བསམས་ལ། སྔར་བཞིན་གཏོར་མ་
བྱིན་གྱིས་བརླབས། སརྦ་བིགྷཱན་སོགས་ཀྱིས་བསྔོས། རྗེ་བཙུན་རྩ་བ་དང་བརྒྱུད་
པར་བཅས་པ་སོགས་ཀྱིས་བདེན་པ་བདར་ཞིང་། མི་གཡོ་བའི་སྔགས་དང་སུམ་
བྷས་བགེགས་བསྐྲད། བཞི་པ་ནི། སླར་ཡང་སྟེང་འོག་ཕྱོགས་མཚམས་མ་ལུས་
པ། །རྡོ་རྗེའི་ས་གཞི་རྭ་གུར་བླ་བྲེ་དང་། །མེ་དཔུང་ཁྲོ་བོ་འཁྲིགས་པའི་གུར་ཁང་
གིས། །གཏམས་ པས་ བར་ གཅོད་ ཀུན་ ལས་ སྲུང་ བར་གྱུར། །བཛྲ་རཀྵ། རྒྱལ་
ཆེན་བཞི་ལ་དཀར་གཏོར་གྱི་མཆོད་པ་བཤམས། བྱིན་གྱིས་བརླབས། རང་གི་
ཐུགས་ཀའི་ཧཱུྃ་ལས་འོད་ཟེར་འཕྲོས་པས། རང་བཞིན་གྱི་གནས་ནས་རྒྱལ་པོ་
ཆེན་པོ་སྡེ་བཞི་འཁོར་དང་བཅས་པ་སྤྱན་དྲངས་པར་བསམས་ལ། ཨོཾ་མཧཱ་རཱ་ཛཱ་
- 133 -



བློ་ཊ་རཏྣ་བི་རུ་ཌཱ་ཀ། བི་རུ་པཀྵ། བེ་ཤ་ཝ་ཎ་ས་པ་རི་ཝཱ་ར་བཛྲ་ས་མཱ་ཛ༔ སྔགས་
ཀྱི་རྗེས་སུ་ཨགྷཾ་ནས་ཤཔྟའི་བར་གྱིས་མཆོད། གོང་གི་སྔགས་གཤམ་དུ་གཏོར་མ་
དཀྱུས་ལྟར་ཕུལ། རྒྱལ་པོ་ཆེན་པོ་ཡུལ་འཁོར་སྲུང་། །དེང་འདིར་བར་ཆད་སྲུང་
བ་དང༌། །བསམས་པ་ཆོས་བཞིན་འགྲུབ་པ་ཡི། །མགོན་སྐྱབས་དཔུང་གཉེན་
མཛད་དུ་གསོལ། །དེ་བཞིན་དུ་འཕགས་སྐྱེས་པོ། སྤྱན་མི་བཟང་། རྣམ་ཐོས་
སྲས། ཞེས་འདོན་པ་བསྒྱུར་རོ། །ལྔ་པ་ལ་ཆག་ཆག་གདབ་པ། སྟེགས་བུ་བརྩིག་
པ། དཀྱིལ་འཁོར་བྲི་བ་དངོས་དང་གསུམ། དང་པོ་ནི། འགྲུབ་ན་གནས་ཁང་གི་
སྟེང་འོག་ཕྱོགས་མཚམས་རྣམས་སུ་ཡི་གེ་དྲུག་པ་ཆོ་ག་དང་མཐུན་པར་དགོད། དྲི་
བཟང་གི་ཆུ་གཙང་མ་མདུན་དུ་བཞག་ལ། རང་ཉིད་སྐད་ཅིག་གིས་རྒྱལ་བ་ཤཱཀྱ་
ཐུབ་པར་བསྐྱེད་པའི་གནས་གསུམ་གྱི་ཡིག་འབྲུ་གསུམ་ལས་འོད་ཟེར་འཕྲོས།
ཆུ་ལ་ཐིམ་པས་ཡེ་ཤེས་ཀྱི་བདུད་རྩིར་གྱུར་པར་བསམས་ལ། ཨོཾ་ཨཱ༔ཧཱུྃ་ལན་མང་
དུ་བརྗོད་ཅིང་དྲི་བཟང་གི་ཆུ་དེས་གནས་ཁང་གི་ཕྱོགས་མཚམས་ཐམས་ཅད་དུ་
ཆག་ཆག་གདབ་བོ། །གཉིས་པ་ནི། ཆུའི་ལྷག་མ་རྣམས་དང་བཀྲ་ཤིས་པའི་ས་སྣ་
རྣམས་བསྲེས་པ་ལ་སྟེགས་བུ་དཀྱིལ་འཁོར་ཆེ་ཆུང་ཇི་ཙམ་བཞེངས་བ་དང་བསྟུན་
པའི་རྒྱ་ཁྱོན་གྱི་ཚད་བྱས་ཏེ་བརྩིག་གོ །གསུམ་པ་ལ། ཐིག་ཚོན་བྱིན་གྱིས་བརླབ་
པ་དང་། བྲི་བ་དངོས་གཉིས། དང་པོ་ནི། ཐིག་སྐུད་མཚན་ཉིད་དང་ལྡན་པ་ཁ་
དོག་སྣ་ལྔ་པ་དང་། ཚོན་རྣམས་སྟ་ གོན་བྱས། ཨ་ མྲྀ་ཏས་བསངས། སྭ་ བྷཱ་ ཝས་
སྦྱངས། སྟོང་པའི་ངང་ལས། པཾ་ལས་པདྨ་དཀར་པོ་དང་། ཨ་ལས་ཟླ་བའི་དཀྱིལ་
འཁོར་གྱི་སྟེང་དུ་ཐིག་ཚོན་རྣམས་རིམ་པ་བཞིན་ཐུགས་རྗེ་ཆེན་པོ་ས་བོན་ལྔ་ལས་
དཀར་སེར་དམར་ལྗང་སྔོ་བའི་སྐུ་མདོག་ཅན། ཕྱག་གཡས་རིམ་པ་བཞིན་འཁོར་
ལོ། རིན་པོ་ཆེ། ཨུཏྤ་ལ་དམར་པོ། རལ་གྲི། རྡོ་རྗེ་འཛིན་པ། གཡོན་ཐམས་ཅད་
པདྨ་དཀར་པོ་བསྣམས་པ། ལོངས་སྤྱོད་རྫོགས་སྐུའི་ཆ་ལུགས་ཅན། སྐྱིལ་མོ་ཀྲུང་
གིས་བཞུགས་པའི་གནས་ གསུམ་བྱིན་གྱིས་བརླབས། སྤྱན་འདྲེན་མཆོད་བསྟོད་
ཚུལ་བཞིན་བྱ། ལྷ་རྣམས་འོད་དུ་ཞུ་བ་ཐིག་ཚོན་སོ་སོར་གྱུར་པར་བསམས་ལ་ཡི་
གེ་དྲུག་པ་དང༌། འབྲུ་གསུམ་དང༌། ཨོཾ་སྭཱ་ཨཱཧཱ་ཧཱུྃ། ཞེས་མང་དུ་བཟླ། དེ་ནས་
ཐིག་སྐུད་བསྒྲིལ་ཏེ་བདུད་ རྩིའི་ཆུ་བྱུག་གོ །གཉིས་པ་ལ་ཐིག་གདབ་པ་དང༌།
ཚོན་དགྱེ་(བཀྱེ་》བ་གཉིས། དང་པོ་ནི། འབྲོམ་ཀུ་མ་ར་མ་ཏིའི་ཡིག་ཆར་ཧ་ཅང་
མི་གསལ་ཞིང་། དེའི་རྒྱུན་དེང་སང་ཆད་པས་སྒོ་གསལ་བ་ཞིག་མི་འདུག་པས་
དེའི་རྒྱུ་མཚན་མཁས་པའི་དབང་པོ་སྟག་ཚང་ལོ་ཙཱ་བས་གསུང་བ་ཤིན་ཏུ་ཐུགས་
མད་པར་འདུག་ཅིང་། ཐིག་རྒྱས་འབྲིང་བསྡུས་གསུམ་སོ་སོར་བྱེད་ན་མཁས་པ་
དེ་ ཉིད་ ཀྱིས་ མཛད་པའི་ལྷན་ཐབས་ ཀྱི་ཡིག་ཆའི་ལེགས་པར་བཤད་པ་ལས་
ལོགས་སུ་མ་དགོས་ཤིང༌། འདིར་ལག་ལེན་འཇུག་པ་བདེ་བར་སྙིང་པོར་དྲིལ་ན་
འདི་ལྟ་སྟེ། ཕྱི་བཀོད་པ་བསམ་གྱིས་མི་ཁྱབ་པའི་གཞལ་ཡས་ཁང་གི་ཐིག་རྩ་རྟ་
བབས་སྣམ་བུ་བཞི་པ་བདེ་ཞིང་། གཞན་རྒྱུད་སྡེ་སྤྱིའི་ཐིག་རྩ་སོར་གནས་དང་།
དེའི་ནང་དུ་དཀྱིལ་འཁོར་བཅོ་ལྔ་དགོས་རྒྱུ་ཕྱི་མ་ཕྱི་མའི་ནང་དུ་ནང་མ་ནང་མ་
ཤོང་བ་དགོས་པ་དང་བཅས་སྒོ་(ཡོངས་）རྫོགས་འགྲུབ་པར་དཀའ་བས་རྩིག་པ་
དང་འདོད་སྣམ་གཉིས་ཙམ་བྱ་ཞིང་། སྒོའི་རྣམ་པ་ཅུང་ཟད་གདོན་ལ། བཅོ་ལྔ་པོ་
ཐམས་ཅད་བཟོ་ཐིག་ལས་ཐིག་རྩ་དངོས་གཞི་མི་ཐོན། དཀྱིལ་འཁོར་ནང་མའི་
- 135 -
- 134 -



དབུས་སུ་པདྨ་འདབ་མ་བཞི་པའི་ལྟེ་བར་ཡུམ་ཆེན་མོ། འདབ་མ་བཞིའི་ཤར་དུ་
བྲིས་འབུར་རམ། བསྡུ་ན་ས་བོན་བཀོད། ཕྱི་རོལ་དུ་དཀྱིལ་འཁོར་སྤྱི་ལ་པདྨ་རྡོ་
ར་མེ་རི་འོང་བའི་ཚབ་ལ་འདིར་པདྨ་དང་འཇའ་རིས་སུམ་གཤིབས་སུ་བྱའོ། །
གཉིས་པ་ནི། ལྷ་ སྣམ་སོགས་དཀྱིལ་འཁོར་ ཕྱི་ནང་གི་ཁ་དོག་རྣམས་དཀྱིལ་
འཁོར་སྤྱི་དང་མཐུན་ཞིང་ལྟེ་བའི་ལྷ་ལྔའི་ས་བོན་འགོད་ན་སོ་སོའི་ཁ་དོག་དང་
མཐུན་པའི་ཚོན་གྱིས་དགོད། གཞན་ཡང་ཇོ་བོ་ཡབ་སྲས་ཀྱི་སྐུ་སོགས་དཀོན་
མཆོག་གི་རྟེན་གསུམ་ཅི་འབྱོར་གནས་ཁང་དང་མཐུན་པར་བཤམ་མོ། །དྲུག་པ་
རྫས་དང་མཆོད་པ་བཤམ་པ་ལ་བུམ་པ་བཤམ་པ། གཏོར་མ་བཤམ་པ། མཆོད་
པ་བཤམ་པ། རྒྱན་དགོད་པ་དང་བཞི། དང་པོ་ནི། རྒྱས་པར་སྤྲོ་ན་རྣམ་རྒྱལ་བུམ་
པ་དང་བཅས་པའི་བུམ་པ་བཅུ་བདུན། བསྡུ་ན་གཅིག་གིས་ཀྱང་རུང་ལ། ལས་ཀྱི་
བུམ་པ་དང་བཅས་པར་བུམ་རྫས་ཁ་རྒྱན་མགུལ་ཆིངས་གཟུངས་ཐག་སོགས་རྒྱུད་
སྡེ་སྤྱི་དང་མཐུན། ལས་བུམ་བགེགས་བསང་བའི་སྟབས་ཀྱིས་ཐོག་མ་ཉིད་ནས་
ཟུར་དུ་བསྒྲུབས་ན་འཇུག་པ་བདེ་བས་བུམ་པའི་ནང་དུ་ཁྲོ་བོ་བདུད་རྩི་འཁྱིལ་བ་
སྐྱེད་པ་སོགས་སྒྲུབ་ཚུལ་སྤྱི་དང་མཐུན་ནོ། །རྣམ་རྒྱལ་བུམ་པ་རྣམས་སྤྱི་ལྟར་ན་
ལོགས་སུ་སྒྲུབ་དགོས་པ་འདྲ་ཞིག་འདུག་ནའང་། འདིར་དཀྱིལ་འཁོར་དང་ལྷན་
ཅིག་ཏུ་སྒྲུབ་པ་ཡིན་ནོ། །དེ་ཡང་དཀྱིལ་འཁོར་གྱི་དབུས་སུ་མཉྫིའམ་ཁྲིའུའི་ཁར་
རྣམ་བུམ། དཀྱིལ་འཁོར་གྱི་མཐར་སྟེགས་ཀྱི་ཁར་ཕྱོགས་རེ་རེར་བུམ་པ་བཞི་
བཞི་དགོད། ལས་བུམ་ཡང་ཤར་དུ་གཞག་གོ །གཉིས་པ་ནི། བླ་མ་རྣམས་ལ་
གཏོར་མ་གཅིག ལྷ་བཞི་ལ་གཏོར་མ་རེ་རེ། དེང་སང་གསང་སྔགས་རྙིང་མར་
གྲགས་པའི་བརྟན་མ་བཅུ་གཉིས་དང་མི་གཅིག་པའི་ཇོ་བོ་ཆེན་པོའི་རྗེས་འབྲང་
གི་ བརྟན་མ་བཅུ་གཉིས་ལ་ གཏོར་མ་གཅིག དཀར་པོ་བརྒྱད་ཅུ་ལ་གཏོར་མ་
གཅིག གཞི་ བདག་ གི་ གཏོར་ མ་ དང༌ ། མགྲོན་ རིགས་ སྤྱིའི་ གཏོར་ མ་རྣམས་
བཤམ་མོ། །གསུམ་པ་ནི། མཆོད་པ་བདུན་ཚར་ ཕྱོགས་རེ་རེར་ཚར་བཅུ་དྲུག་
གམ། བསྡུ་ན་ཀུན་བསྒྲིལ་ བས་ བཅུ་ དྲུག་ ཙམ་བྱ། བཞི་པ་ནི། ས་རྒྱན་གནམ་
རྒྱན་སོགས་བཀོད་པས་མཛེས་ཤིང་ཡིད་དུ་འོང་བར་བཤམ་མོ། །བདུན་པ་སྒྲུབ་
པ་དངོས་ནི། བུམ་པ་ང་དཀྱིལ་འཁོར་བསངས་སྦྱངས་ཏེ། རང་ཉིད་དཀྱིལ་འཁོར་
གྱི་དབུས་སུ་ཞུགས་པའི་ཚུལ་གྱིས་སྒྲུབ་པ་ཡིན་ལ། འདོན་ཆའི་ཚིག་སྐྱབས་འགྲོ་
ནསབཟུང་བསྟོད་པའི་བར་རྒྱུན་འཁྱེར་གྱི་སྐབས་ཇི་ལྟ་བ་བཞིན་བྱ། སྒྲུབ་གྲོགས་
གནས་བརྟན་བཅུ་དྲུག་ཡོད་ན་དགེ་སློང་བཞི་བཞིས་ཕྱོགས་རེ་རེར་གནས་ནས་
སྔགས་རྒྱུན་མ་ཆད་པར་གཟུང་། བསྡུ་ན་རང་ཉིད་གཅིག་པུས་ཀྱང་རུང་བས།
དབུས་ཀྱི་སྤྱིའི་བུམ་པའི་གཟུངས་ཐག་བསྙེན་པ་ཐམས་ཅད་དང་། བུམ་པ་གཞན་
བར་མི་སེམས་སོ། །སྐབས་འདིར་སྔགས་བཟླ་ཞིང་སྒྲུབ་པའི་དམིགས་རིམ་ནི་
སྔར་རྒྱུན་འཁྱེར་གྱི་སྐབས་བཞིན་ཐིག་ལེ་བཅུ་དྲུག་པོ་ཐམས་ཅད་རང་གི་སེམས་
ཀྱི་ཆ་ཤས་ལས་གྲུབ་པའི་བདག་བསྐྱེད་ཀྱི་ང་རྒྱལ་འཛིན་ནའང་། རང་ཉིད་ལས་
རང་ཉིད་གཉིས་པ་ཞིག་གོ་ས་ལོགས་སུ་ཕྱེ་སྟེ་སྤྱན་རས་གཟིགས་ཕྱག་གཉིས་པའི་
- 136 -
• 137 -



རྣམ་པར་གྱུར་ནས་ཐིག་ལེ་ཕྱི་མའི་གཞལ་ཡས་ཁང་གི་སྒོ་ཕྱེ་སྟེ་ཐུགས་རྗེ་ཆེན་པོ་
རྒྱལ་བ་རྒྱ་མཚོ་ལ་མཆོད་པ་དང༌། ཕྱག་སྐོར་བ་སོགས་བྱས་པར་མོས་ཤིང་ངག་
ནས་ཀྱང་སྔར་གྱི་མཆོད་པ་དང་བསྟོད་པ་སྨོན་ལམ་སོགས་རྒྱས་པར་བྱས། དེའི་
སྐུའི་བ་སྤུའི་བུ་ག་རེ་ནས་ཀྱང་སངས་རྒྱས་ཀྱི་ཞིང་གྲངས་མེད་པ་མཐོང་ཞིང་། དེ་
དག་རྣམས་ལའང་མཆོད་པ་སོགས་ཡིད་ཀྱིས་བྱས་ཏེ་དད་པ་དང་བཅས་པའི་ངང་
ནས་རྒྱལ་བ་རྒྱ་མཚོའི་ཐུགས་ཀར་ཟླ་གདན་ལ་ཧཱུྃ་ཡིག་གི་མཐར་ཡི་གེ་དྲུག་པས་
བསྐོར་བ་ལ་དམིགས་ཏེ་ཡིག་དྲུག་ཅི་ནུས་སུ་བཟླས་པས་ལྷ་ཚོགས་རྣམས་ཀྱི་སྐུ་
གསུང་ཐུགས་ལས་འོད་ཟེར་དཀར་དམར་མཐིང་གསུམ་བདུད་རྩིའི་ཆུ་རྒྱུན་དང་
བཅས་པ་བྱུང་། རང་གི་གནས་གསུམ་དུ་ཐིམ་པས་སྡིག་སྒྲིབ་ཐམས་ཅད་དག
དངོས་གྲུབ་ཐམས་ཅད་ཐོབ་པར་བསམ་མོ། །དེ་ལྟར་ཐིག་ལེ་རེ་ལ་ཞག་རེ་བྱས་
ནས་སྒྲུབ་ཞག་བཅུ་དྲུག་ཙམ་བྱས་ཏེ་ཐིག་ལེ་རེ་རེའི་སྒྲུབ་པ་སོང་མཚམས་སུ་དེ་
གའི་དཀྱིལ་འཁོར་དུ་སློབ་མ་བཅུག་སྟེ་དབང་བསྐུར་བ་ནི་སྒྲུབ་པ་དང་འབྲེལ་
བའི་དབང་ཡིན་པས་སློབ་དཔོན་ནམ་རིན་པ་ཡན་ལ་ཕྱག་ལེན་འདི་ག་བཞིན་
མཛད་པ་བྱུང་འདུག དེང་སང་འཇུག་པ་བདེ་བ་སྒྲུབ་པ་ཡུན་རིང་ཐུང་ཇི་ཙམ་བྱེད་
ཀྱང་སྔོན་དུ་སོང་བར་བྱས་ནས་དབང་དཀྱུས་ཐོག་གཅིག་ཏུ་སྐུར་པར་བྱེད་པ་མང་
ང༌། །དེ་ལྟར་གོང་དུ་བཟླས་པ་ཟིན་པ་དང༌། རྒྱལ་བ་རྒྱ་མཚོ་དེ་ཉིད་དགྱེས་ཏེ་
ཐུགས་ཀའི་སྒོ་ཕྱེ་ནས་རང་ཉིད་དཀྱིལ་འཁོར་ནང་མར་ཁྲིད་པར་བསམས་ལ།
ཐུབ་ཆེན་རྣམ་སྣང་གངས་ཆེན་མཚོ་ལ་མཆོད་བསྟོད་བཟླས་པའི་དམིགས་པ་
སོགས་སྔར་གྱི་རིགས་འགྲེ་ཞིང༌། ཐིག་ལེ་ལྷག་མ་ཀུན་ལའང་རྒྱས་དགབ་པར་
-138-
བྱའོ། །འདིའི་སྐབས་བཟླ་རྒྱུའི་སྔགས་ནི། ཐིག་ལེ་གཉིས་པ་ལ། ༀ་མུ་ནི་མུ་ནི་
མཧཱ་མུ་ནི་ཡེ་སྭཱཧཱ། གསུམ་པ་དང་བཞི་པ་ལ་ཡིག་དྲུག ལྔ་པ་ལ། ཏདྱ་ཐཱ། ཨོཾ་ག་
ཏེ་ག་ཏེ། པཱ་ར་ག་ཏེ་པཱ་ར་སཾ་ག་ཏེ་བོ་དྷི་ཡེ་སྭཱཧཱ། དྲུག་པ་མུ་ནི། བདུན་པ་ཡིག་
དྲུག བརྒྱད་ པ་ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱཧཱ། དགུ་པ་ སྭཱཧཱའི་ཚབ་ཏུ་ཧཱུྃ་ཕཊ་སྦྱར།
བཅུ་པ་ༀ་ཙཎྜ་མཧཱ་རོ་ཥ་ཎ་ཧཱུྃ་ཕཊ། བཅུ་གཅིག་པ་ཨོ་མཧཱ་གུ་རུ་དཱི་པཾ་ཀ་རྭ་་་
ཏི་ཤ་སྭཱཧཱ། བཅུ་གཉིས་པ་ཡིག་དྲུག བཅུ་གསུམ་པ་ཨོ་མེ་ཏཱི་ཡེ་སྭཱཧཱ། བཅུ་བཞི་
པ་ༀ་ཝཱ་གི་ཤྭ་ར་མཾ། བཅོ་ལྔ་པ་ཨོཾ་བཛྲ་དྷཱིཀ་ཧཱུྃ། བཅུ་དྲུག་པ་ཨོཾ་དྷརྨ་ཀཱ་ཡ་སིདྡྷི་
ཧཱུྃ། ཞེས་པ་རྣམས་སོ། །བུམ་པ་རྣམས་ཀྱང་དཀྱིལ་འཁོར་དང་ཐ་མི་དད་དུ་ལྷན་
ཅིག་བསྒྲུབས་ནས། དབང་གི་ཚེ་ལྷ་ཚོགས་རྣམས་ལས་གཉིས་པ་ཞིག་ཆད་པ་
འོད་དུ་ཞུ་བ་བུམ་ཆུར་གྱུར་པར་བསམས་ཏེ་བསྐུར་བ་ཡིན་ནོ། །
གཉིས་པ་དངོས་གཞི་ནི། སློབ་མ་རྣམས་ ཕྱི་རོལ་ཏུ་ལས་བུམ་གྱིས་
ཁྲུས་བྱས། ནང་དུ་ཡོན་དབུལ་ཞིང་ཕྱག་འཚལ། གྲལ་ལ་འཁོད་དེ་ཐོག་མར་
གསོལ་བ་གདབ་པ་ནི། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་
སེམས་དཔའ་ཐམས་ཅད་བདག་ལ་དགོངས་སུ་གསོལ། སློབ་དཔོན་བདག་ལ་
དགོངས་སུ་གསོལ། བདག་མིང་འདི་ཞེས་བགྱི་བས་ཉེས་དམིགས་ཅན་གྱི་འཁོར་
བ་འདི་སྤངས་ཏེ་ཐར་པའི་ཡོན་ཏན་ཐོབ་པར་འཚལ་བས་སློབ་དཔོན་གྱིས་དེའི་
ལམ་བསྟན་དུ་གསོལ། ཞེས་ལན་གསུམ་གྱིས་གསོལ་བ་གདབ། དེ་ནས་སློབ་
དཔོན་གྱིས། མིང་འདི་ཞེས་བྱ་བ་ཁྱེད་རྣམས་འཁོར་བའི་འདམ་ལས་འདའ་བར་
- 139 -



བྱེད་པའི་ལམ་ཐུན་མོང་མ་ཡིན་པ་ང་ལས་ཉན་པར་འདོད་དམ་ཞེས་དྲིས་ནས།
སློབ་མས། དེ་ཁོ་ན་ལྟར་འཚལ་བས་ཐུགས་བརྩེ་བ་ཅན་སློབ་དཔོན་ཁྱེད་ཀྱིས་
ཐུགས་བརྩེ་བའི་སླད་དུ་བདག་ལ་ཐུགས་བརྩེ་བར་མཛད་དུ་གསོལ་ཞེས་ལན་
གདབ། དེ་ནས་སློབ་དཔོན་གྱིས་འཁོར་བའི་ཉེས་དམིགས་དང་ཐར་པའི་ཕན་
ཡོན་སོགས་སྤྱིའི་སྔོན་དུ་འགྲོ་བ་རྒྱུད་འཁུལ་ངེས་དང་། གླེགས་བམ་རིན་པོ་ཆེའི་
ལོ་རྒྱུས། ཁྱད་པར་ཆོས་འདིའི་ཆེ་བ་དང་བླ་མ་བརྒྱུད་པའི་ལོ་རྒྱུས་སོགས་བརྗོད་
དེ་སྤྲོ་བ་བསྐྱེད། འབྲོམ་ཆོས་ཀྱི་ལ་པོས་མཛད་པའི་རང་རྒྱུད་ལ་སྐུལ་མ་འདེབས་
པ་དད་པའི་ལྗོན་ཤིང་ཚར་གཅིག་བསྒྲགས། དེ་ནས་མདུན་གྱི་ནམ་མཁར་བྱིན་
རླབས་ཀྱི་རྩ་བ་བླ་མ། དངོས་གྲུབ་ཀྱི་རྩ་བ་ཡི་དམ། བར་ཆད་སེལ་བའི་མཁའ་
འགྲོ་ཆོས་སྐྱོང་རྣམས་བཞུགས་པའི་སྤྱན་སྔར་སྐྱབས་སུ་འགྲོ་བ་དང་སེམས་བསྐྱེད་
པ་ལ་སྔར་རྒྱུན་འཁྱེར་གྱི་སྐབས་ཀྱི་ཚིག་རྣམས་ལན་གསུམ་གསུམ་གྱི་རྗེས་ཟློས་
བྱེད་དུ་གཞུག རྗེ་སྟག་ཚང་ལོ་ཙཱ་བའི་དགོངས་པ་ལྟར་ན་སྔགས་སྡོམ་བཟུང་བ་
ལེགས་པ་འདྲ་ཞིག་འདུག་ཅིང་། ཁོ་བོའང་འཐད་པར་སེམས། བླ་མ་དཀྱིལ་
འཁོར་གྱི་གཙོ་བོ་རྣམས་དང་ཐ་མི་དད་པའི་རང་བཞིན་ཅན་གྱི་ངང་ནས་བླ་མ་
ལས་བླ་མ་གཉིས་པ་ ཞིག་ཟུར་དུ་ཕྱེ་སྟེ་སྤྱན་རས་གཟིགས་ཞལ་གཅིག་ཕྱག་
གཉིས་པར་གསལ་བས་སློབ་མ་རྣམས་ཁྲིད་དེ་ཕྱི་བཀོད་པ་བསམ་གྱིས་མི་ཁྱབ་
པའི་གཞལ་ཡས་ཁང་གི་ཤར་སྒོ་ཕྱེ་ནས་ནང་དུ་ཁྲིད། དེར་སློབ་མ་ཨ་མྲྀ་ཏས་
བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཐུགས་རྗེ་ཆེན་པོ་ཞལ་གཅིག་
ཕྱག་གཉིས་པར་བསྐྱེད། གནས་ གསུམ་བྱིན་གྱིས་བརླབས། འོད་ཟེར་ གྱི་འཕྲོ་
འདུས་ཐིག་ལེ་བཅུ་དྲུག་གི་ལྷ་ཚོགས་སྤྱན་དྲངས་ཏེ། ཨོཾ་སརྦ་ཏ་ཐཱ་ག་ཏ་ཨཱརྱ་ལོ་
ཀེ་ཤྭ་ར་ས་པ་རི་ཝཱ་ར་ས་མ་ཡ་ཨ་བེ་ཤ་ཡ་ཨཱ་ཨཱ། ཞེས་ཡེ་ཤེས་པ་དབབ་བོ། །
སྒྲུབ་པ་དང་འབྲེལ་བའི་ ཞག་རེ་ལ་ཐིག་ལེ་རེ་རེ་བྱེད་པའི་སྐབས་ཡེ་ཤེས་པ་
དབབ་པའང་དཀྱིལ་འཁོར་སོ་སོའི་ནང་དུ་ལྷ་གང་ཡིན་པར་བསྐྱེད་ན་ལེགས་སོ།།
དཔེ་ཕལ་ཆེར་ན་ཡེ་ཤེས་པ་འབེབས་པའི་གསལ་ཁ་མི་འདུག་ཀྱང་དོན་གྱིས་
འཐོབ་པས་ཁ་བཀང་བ་ཡིན་ནོ། །དེ་ནས་དབང་དངོས་གཞིའི་དོན་དུ། གང་དྲིན་
མ་དང༌། ཀུན་མཁྱེན་ཡེ་ཤེས་ཀྱིས་གསོལ་བ་གདབ། དེ་ནས་སློབ་མས་སྤྱན་རས་
གཟིགས་རྒྱལ་བ་རྒྱ་མཚོ་དེའི་བ་སྤུའི་བུ་ག་ཐམས་ཅད་ན་སངས་རྒྱས་བྱང་སེམས་
གྲངས་མེད་པ་བཞུགས་པ་ལ་དམིགས་ཏེ། དཔོན་སློབ་གཉིས་མཉམ་འདོན་ནམ་
རྗེས་ཟློས་གང་རུང་གིས་ཡན་ལག་བདུན་པ་བྱ། དེ་ནས་ལྷན་ཅིག་ཏུ་ལྷ་གང་ཡིན་
པའི་སྔགས་འུར་བར་བགྲངས་བའི་རྐྱེན་གྱིས་རྒྱལ་བ་རྒྱ་མཚོའི་གནས་གསུམ་
ནས་འོད་ཟེར་དཀར་དམར་མཐིང་གསུམ་བྱུང་། སློབ་མའི་གནས་གསུམ་དུ་ཐིམ།
ལུས་ངག་ཡིད་གསུམ་གྱི་སྡིག་སྒྲིབ་དག སྐུ་གསུང་ཐུགས་ཀྱི་བྱིན་རླབས་ཐོབ་པར་
བསམ། དེ་ནས་བླ་མའི་ཐུགས་ཀའི་འོད་ཟེར་གྱིས་ཕྱོགས་བཅུའི་ཞིང་ནས་སངས་
རྒྱས་བྱང་སེམས་ལྷ་དང་ལྷ་མོ་ཁྲོ་བོ་ཁྲོ་མོ་དཔག་ཏུ་མེད་པ་སྤྱན་དྲངས་ཏེ་སློབ་
མའི་སྟེང་ཕྱོགས་སུ་བཞུགས། དབང་ལྷ་རྣམས་ཀྱིས་གདུགས་དང་རྒྱལ་མཚན་ལ་
སོགས་པའི་མཆོད་སྤྲིན་གྱིས་བར་སྣང་འགེངས། མེ་ཏོག་དང་གུར་གུམ་དང་ཙན་
དན་ཕྱེ་མ་སོགས་ཀྱི་ཆར་འབེབས། ལྷའི་རྔ་བོ་ཆེ་ལ་སོགས་པ་རོལ་མོའི་སྒྲ་དང་
བཀྲ་ཤིས་ཀྱི་ཚིགས་བཅད་གསུང་བར་མོས་ནས། ཕུན་སུམ་ཚོགས་པ་སོགས་
- 140 -
- 141 -



རོལ་མོ་དང་བཅས་པར་བརྗོད། ཇི་ལྟར་བལྟམས་པ་སོགས་དང་། ཨོཾ་སརྦ་ཏ་ཐཱ་
ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུྃ། ཞེས་སྤྱི་བོ་ནས་དབང་བསྐུར། བུམ་ཆུ་སྦྱིན་
ཞིངགཏོར་བས་ལུས་གང་། དྲི་མ་དག ལྷ་རང་རང་གི་ས་བོན་གྱིས་སྤྱི་བོར་བརྒྱན་
པ་ལ་དབང་ལྷ་བསྟིམ་པར་བྱའོ། །དེ་ལྟར་སངས་རྒྱས་ཆོས་སྐུའི་བར་དུ་རིགས་
འགྲེ་སྟེ། ཡན་ལག་བདུན་པ་མན་ཆོད་ཚར་རེ་བྱའོ། །གསུམ་པ་མཇུག་གི་ཆོ་ག་
ནི། དཀྱིལ་འཁོར་གྱི་ལྷ་ཚོགས་ལ་མཆོད་བསྟོད། སྲུང་མ། ཡུལ་ལྷ་གཞི་བདག་
རྒྱལ་ཆེན་རྣམས་ལ་གཏང་རག་གཏོང་། རྒྱུན་འཁྱེར་གྱི་སྐབས་བཞིན་རྟེན་དང་
བརྟེན་པའི་དཀྱིལ་འཁོར་རྣམས་ཉེར་བསྡུ་བྱ། རྡུལ་ཚོན་གཤེགས་ཤིང་ཡོ་བྱད་
བསྡུ་བ་སོགས་ལས་ཀྱི་རྗེས་མི་མངོན་པར་བྱའོ།། །།
གསུམ་པ། སྡེ་སྣོད་གསུམ་དང་རྒྱུད་སྡེ་བཞིའི་ལུགས་སྲོལ་ཡོངས་སུ་
རྫོགས་པར་ཚང་བ་ཤིན་ཏུ་རྒྱས་པའི་ལུགས་དགོད་པ་ནི། སྤྱིར་འདི་ཉིད་ཉམས་
ལེན་ཕྱོགས་རེ་ཙམ་མ་ཡིན་པར་བསྟན་པ་ཡོངས་སུ་རྫོགས་པའི་ཉམས་ལེན་ཡིན་
པས་ཐིག་ལེ་དང་པོ་སྣོད་བཅུད་མཐའ་དག་ལ་ཐ་མལ་གྱི་སྣང་བ་བཀག་སྟེ་དག་
པའི་སྣང་བ་བསྐྱེད། དེ་ནས་ཐིག་ལེ་གཉིས་པ་གསུམ་པ་བཞི་པ་རྣམས་ནི་འདུལ་
བ་མདོ་སྡེ་མངོན་པ་གསུམ་སྟེ། དབང་ཡང་མདོ་ལུགས་ཀྱི་འོད་ཟེར་ཆེན་པོ་ལྟ་
བུས་བྱིན་གྱིས་བརླབས་ཏེ་བསྐུར། དེ་བཞི་ལ་རྟེན་དཀྱིལ་འཁོར་གྱི་ཐིག་ལེ་ཞེས་
ཀྱང་གྲགས། དེ་རྗེས་ཤེར་ཕྱིན་མ་ཐུབ་པ་སྤྱན་རས་གཟིགས་སྒྲོལ་མ་ཞི་བ་རྣམས་
བྱ་རྒྱུད་དེ། ཆུ་ཅོད་པན་གྱི་དབང་མཚན་ཉིད་ཚང་བར་བསྐུར། སྒྲོལ་མ་ཁྲོ་མོ་དང་
མི་གཡོ་བ་སྤྱོད་རྒྱུད་དུ་བྱས་ཏེ་རིག་པའི་དབང་ལྔ་མཚན་ཉིད་ཚང་བར་བསྐུར།
འདི་དྲུག་ལ་བརྟེན་པ་ལྷའི་ཐིག་ལེ་དྲུག་ཟེར། ཇོ་འབྲོམ་བྱམས་འཇམ་དབྱངས་
བཞི་རྣལ་འབྱོར་རྒྱུད་དེ། རྡོ་རྗེ་སློབ་དཔོན་གྱི་དབང་མན་མཚན་ཉིད་ཚང་བར་
བསྐུར། ཉམས་ལེན་བྱིན་རླབས་རྒྱུད་གསང་སྔགས་བླ་མེད་ཡིན་པས་དབང་བཞི་
མཚན་ཉིད་ཚང་བར་བསྐུར། འདི་ལྔ་ལ་རྩ་བརྒྱུད་བླ་མའི་ཐིག་ལེར་གྲགས། བཅུ་
དྲུག་པ་སངས་རྒྱས་ཆོས་ཀྱི་སྐུའི་ཐིག་ལེ་འདི་ལ་དབང་བཞི་པའི་ཟུང་འཇུག་ཏུ་ངོ་
སྤྲད་པ་ཙམ་གྱིས་ཀྱང་རུང་མོད། དེང་སང་གང་ཟག་གི་བློ་ཚོད་དང་བསྟུན་ན།
ཆོས་ཀྱི་སྐུ་ལས་བཞིན་ལག་གི་རྣམ་པ་ཅན་དུ་བཞེངས་འདུག་པས་དབང་བཞི་
ཚང་བར་བསྐུར་ན་ལེགས་པར་སེམས། འདི་ལ་ཟུང་འཇུག་བྱང་ཆུབ་སེམས་ཀྱི་
ཐིག་ལེར་གྲགས་སོ། །ཡིག་རྙིང་ན་ཐིག་ལེ་བཅུ་བཞི་པའི་གཙོ་བོ་ཀླུ་སྒྲུབ་ལ་
མཛད་འདུག་ཀྱང་། བཅུ་གསུམ་པ་བྱམས་པར་མཛད་པ་དང༌། བརྒྱུད་པའི་རྩ་བ་
གང་ལ་དཔགས་ཀྱང་འཇམ་དབྱངས་ཉིད་ལུང་རིགས་ཀྱིས་འགྲུབ་བོ། །ལ་ལ་
དག་ན་རེ། ཁ་ཅིག་ཇོ་བོ་རྗེ་ལ་བོད་ཀྱི་སློབ་མས་བསྐོར་བའི་དཀྱིལ་འཁོར་བྲིས་
ནས་དབང་བསྐུར་དང་རྗེས་གནང་སོགས་བྱེད་པ་ཡང་སྣང་ སྟེ། དེ་ལྟར་ན་ནཱ་རོ་པ་
ལ་མར་པ་སོགས་ཀྱིས་བསྐོར་བ་དང༌། ག་ཡ་དྷ་ར་ལ་འབྲོག་མི་སོགས་ཀྱིས་
བསྐོར་བའི་དཀྱིལ་འཁོར་དུ་དབང་བསྐུར་བའང་ཅིའི་ཕྱིར་མི་རུང་། དེ་དག་རྒྱུད་
སྡེ་གང་གི་ཆོ་ག་ཡིན། རྣམ་པར་མི་འཚམ་པའི་ཆོ་ག་རྫུན་མས་བླུན་པོ་སླུ་བར་མ་
བྱེད་ཅིག་ཅེས་ཟུར་ཟ་བར་བྱེད་མོད། དེ་ལྟར་ན། རྒྱུད་མཛད་པ་ནི་ཐུགས་རྡོ་རྗེ།།
གསུང་བ་པོའང་རྗོད་པའང་དེ། །དེ་ལས་གཞན་དག་ཡོད་མིན་པས། །བདེ་ཆེན་
ལས་ གཞན་གསུང་བ་མེད། །ཅེས་ དང༌། བརྟག་གཉིས་ལས། འཆད་པ་པོ་ང་
- 143 -
• 142 -



ཆོས་ ཀྱང་ང་། །རང་གི་ཚོགས་ལྡན་ཉན་པོ་ང་། །ཞེས་གསུངས་པ་ལྟར་གསང་
སྔགས་ཀྱི་རྒྱུད་སྡེ་ཐམས་ཅད་གསུང་བ་པོའི་སྟོན་པ། གསུངས་པའི་བརྗོད་དོན།
ཉན་པའི་འཁོར་ཚོགས་ཐམས་ཅད་འབྲས་དུས་ལ་བདེ་སྟོང་གཉིས་སུ་མེད་པའི་
ཡེ་ཤེས་ཀྱི་རྣམ་རོལ་ཤ་སྟག་ཏུ་བཤད་པས། དེ་ལྟ་ན་སྐབས་འདིར་ཡང་མགོན་པོ་
སྣང་བ་མཐའ་ཡས་ཨ་ཏི་ཤ་ཡབ་སྲས་ཀྱི་བདེ་སྟོང་གཉིས་སུ་མེད་པའི་ཡེ་ཤེས་ཀྱི་
རྣམ་རོལ་ཏུ་ཤར་བར་སྨྲ་ན། མ་ཤར་བའི་སྒྲུབ་བྱེད་གང་དུ་འཆད་རྒྱུ་ཡོད། ཤར་
ན་འདི་དང་རྒྱུད་གསུང་བ་པོ་སྟོན་པ་རྡོ་རྗེ་འཆང་གི་བདེ་སྟོང་ལ་མཆོག་དམན་
ནམ་སྤངས་རྟོགས་ཀྱི་ཁྱད་པར་འབྱེད་རྒྱུ་ཡོད་པ་ཨེ་ཡིན། ཡོད་ན་སངས་རྒྱས་ལ་
མཆོག་དམན་ཡོད་པར་ཁས་ལེན་དགོས་པར་འགྱུར། གཞན་ཡང་ཇོ་འབྲོམ་ཞེས་
པའི་ཚིག་ཙམ་ལ་ཞེན་ནས་ཁྱེད་རང་གིས་གོང་དུ། དེ་ལྟ་ན་མིའི་བླ་མ་དང་སློབ་
དཔོན་གཞན་ཐམས་ཅད་ལ་ཡང་རྗེས་གནང་ཅིའི་ཕྱིར་མི་རུང་ཞེས་པའི་ཞེ་འདོད་
དེ་ཀས་ཧ་ལས་པར་གདའ་བ། མིའི་བླ་མ་ལ་བྱིན་རླབས་དང་རྗེས་གནང་མི་འོང་
ན་སྨན་བླ་སྤྲུལ་སྐུ་དང་བདག་ཅག་གི་སྟོན་པའི་རྗེས་གནང་ཡང་མི་འཐད་པར་
འགྱུར་ཞིང་། འཐད་ན་དེ་དག་འགྲོ་བའི་བླ་མ་ཡིན་པ་ལ་སྨོས་མ་དགོས། མི་མ་
ཡིན་ན་མཆོག་གི་སྤྲུལ་སྐུ་དགེ་སློང་རྣམ་དག་མ་ཡིན་པར་འགྱུར་རོ། །གཞན་ཡང་
ནཱ་རོ་པ་དང་ག་ཡ་དྷ་ར་ལ་བརྟེན་པའི་དཀྱིལ་འཁོར་མེད་པ་ཡང་མི་འགྲུབ་སྟེ།
རང་གི་ རྩ་བའི་བླ་མ་གང་ཡིན་པ་དེ་དཀྱིལ་འཁོར་གྱི་གཙོ་བོར་བྱས་ཏེ་བླ་མ་
མཆོད་པ་དང་བླ་མའི་རྣལ་འབྱོར་སོགས་མཁས་གྲུབ་ཚད་ལྡན་ལ་གྲགས་པ་
རྣམས་འཐད་པར་ཁས་ལེན་དགོས་ལ། དེ་ལྟར་ན་དེ་འདྲ་བ་དངོས་སུ་སྟོན་བྱེད་
ཀྱི་བཀའ་བསྟན་བཅོས་ཀྱི་ལུང་ཁུངས་མ་གང་སྟོན་རྒྱུ་ཡོད། །རྡོ་རྗེ་སློབ་དཔོན་
ལུས་འདི་ལ། །རྒྱལ་བའི་སྐུ་ནི་རིམ་བཞིན་གནས། །ཞེས་པ་ལྟ་བུའི་ཚིག་ལ་ངོས་
འཛིན་ན། དེ་འདྲའི་ཚིག་གིས་ཐིག་ལེ་བཅུ་དྲུག་ཀྱང་དོན་གྱིས་བསྟན་པར་བཤད་
ན་དེ་ལ་སྐྱོན་གཏོང་རྒྱུ་གང་ཡོད། ཐིག་ལེ་བཅུ་དྲུག་ལ་དབང་སོགས་བཤད་པས་
མི་འདྲ་ཟེར་ན། བླ་མ་མཆོད་པ་དང་བླ་མའི་རྣལ་འབྱོར་ལའང་དབང་བཞི་ལེན་
པར་འདུག་པས་དེ་གཉིས་ དོ་ཅིས་མི་མཚུངས། གཞན་ཡང་ཐིག་ལེ་བཅུ་དྲུག་
འདིའི་དབང་དང་སྒྲུབ་སྐོར་སོགས་གསང་སྔགས་སྤྱིའི་སྐད་དང་མཐུན་མི་མཐུན་
སྣ་ཚོགས་འདུག་པར་སྨྲ་ན། དུས་ཀྱི་འཁོར་ལོའང་རྒྱུད་གཞན་དང་བཤད་སྲོལ་མི་
མཐུན་པས་ཆོས་ལོག་ཏུ་སྨྲོས་ཤིག གཞན་ཡང་ཇོ་བོ་ཨ་ཏི་ཤ་ལྟ་བུའི་སྐྱེས་བུ་
ལའང་གསང་སྔགས་ལ་མཁས་པའི་ཐུགས་རྒྱལ་ལན་གཉིས་སུ་ཆག་པར་བཤད་
པས་རྡོ་རྗེ་ཐེག་པ་ལ་ཡོད་མེད་ཀྱི་ཚད་གཟུང་སེམས་ཅན་གྱིས་བྱ་བའི་ཡུལ་མིན་
ཞིང་། འཕགས་ཆེན་དམ་པ་རྣམས་ཀྱི་དག་པའི་སྣང་བ་ལ་འདི་འཆར་དང་འདི་མི་
འཆར་ཞེས་རང་ཅག་ཚུར་མཐོང་གི་སྐྱེ་བོ་རྣམས་ཀྱིས་དཔྱོད་པའི་གནས་ག་ལ་
ཡིན། གསང་བ་འདུས་པ་ མཐའ་དྲུག་དང་ཚུལ་བཞིའི་རྒྱས་འདེབས་པ་དང༌།
དུས་འཁོར་ཕྱི་ནང་གཞན་གསུམ་གྱི་རྒྱས་འདེབས་པའང་སྣང་ཚུལ་འདི་འདྲ་ལ་
དགོངས་ཤིང་། ཉན་ཐོས་སྡེ་པ་རྣམས་ཀྱིས་ཐེག་པ་ཆེན་པོ་བཀའ་མིན་ཞེས་ཟེར་
རོ། །ལ་ལ་དག་རྗེ་བླ་མས་གླེགས་བམ་མ་གསན་ཅིང་། བྱང་ཆུབ་ལམ་གྱི་རིམ་
པར་གླེགས་བམ་གྱི་ལུང་འདྲེན་གཏན་ནས་མ་མཛད་འདུག་པས་གླེགས་བམ་ཆོས་
རྣམ་དག་མིན་ནོ་ཞེས་ཟེར་མོད། སྤྱིར་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་སངས་
• 144 -
- 145 -



རྒྱས་དངོས་ཡིན་པ་ལ་དེ་ཉིད་ཀྱིས་གླེགས་བམ་གྱི་ཆོས་གསན་མ་གསན་སོགས་
ཀྱི་ཚད་གཟུང་སུས་རྟོགས། རྟོགས་ན་ནི་ཁྱོད་ཀྱིས་ནམ་མཁའི་མཐའ་འཇལ་བར་
ནུས་འདུག་པས་ངོ་མཚར་ཆེ། བྱང་ཆུབ་ལམ་རིམ་ནི་སྐྱེས་བུ་མཆོག་དམན་མཐའ་
དག་སངས་རྒྱས་སུ་འཁྲིད་པར་བྱེད་པའི་ལམ་གྱི་འགྲོས་སྟོན་པའི་ཚོགས་ཆོས་
ཡིན་ལ། གླེགས་བམ་འདི་ནི་སློབ་དཔོན་ནམ་རིན་པ་ཡན་ཆད་དུ་བཀའ་རྒྱ་ཤིན་
ཏུ་དོག དེ་ནས་ཅུང་ཡངས་སུ་སོང་ཡང་རྗེ་དགེ་འདུན་གྲུབ་ཡན་ཆད་དུ་བཀའ་རྒྱ་
དམ་མེ་བ་རང་མཛད་པ་ཞིག་བྱུང་འདུག་པས་རྒྱལ་བ་ཙོང་ཁ་པ་ཆེན་པོས་སྙན་
བརྒྱུད་ཡིན་པར་དགོངས་ནས་ལམ་རིམ་དུ་ལུང་འདྲེན་མ་མཛད་པ་ཡིན་ནོ། །སྙན་
བརྒྱུད། ཆིག་བརྒྱུད། ཚོགས་ཆོས་སོགས་ཀྱི་རྣམ་འབྱེ་མ་དོད་པར་མིག་གིས་
མཐོང་བ་དང༌། རྣ་བས་ཐོས་ཚད་ཀྱི་ཚིག་སྐམ་ཁ་ལ་ཁྱེར་ནས་ལྷོ་ཕྱིར་དུ་ཀུན་ལ་
སྒྲོག་ཅིང་། རང་ཉིད་དང་མི་མཐུན་པ་རྒྱུ་མཚན་དུ་བྱས་ཏེ་ཆོས་ལ་བརྟེན་པའི་
སྡིག་པ་སོག་ (གསོག་》པའི་སྨྲེ་སྔགས་ཀྱི་སྐད་ངན་ཕྱོགས་བཅུར་སྒྲོག་པ་རྣམས་
དང་སྔོན་བྱོན་གྱི་དམ་པའི་སྐྱེས་བུ་རྣམས་ཀྱི་རྣམ་ཐར་མི་འདྲ་བས་བློ་ལྡན་རྣམས་
ལེགས་པར་རྟོགས་ཤིག །
ཨེ་མ་སྡེ་སྣོད་གསུམ་དང་རྒྱུད་སྡེ་བཞི། །སྟན་ཐོག་གཅིག་ཏུ་ཉམས་སུ་
ལེན་པའི་ཐབས། །རྨད་བྱུང་སྙིང་གི་ཐིག་ལེའི་ཉིན་བྱེད་ཀྱིས། །སྐལ་བཟང་
འདབ་བརྒྱའི་ཚོགས་རྣམས་རིང་ནས་འཛུམ། །བརྒལ་ཞིང་བརྟག་པ་མཁས་པའི་
ལུགས་ཡིན་ཡང་། །ཀུན་སློང་ངན་པས་ཉེར་དྲངས་རང་གཞན་ཆོས། །དུ་མར་
སྨད་པའི་དཀར་མིན་ལས་འབྲས་ཀྱིས། །མཐའ་མེད་འཁོར་བའི་འཁོར་ལོ་བསྐོར་
གྱི་དོགས། །བློ་ངན་བཟང་བརྫུས་བསྟན་པ་ཉམས་པའི་ལས། །དར་ཞིང་རྒྱས་
བྱེད་མེ་ཏོག་མདའ་ཅན་སྐུ། །སྐྱེ་བའི་ཟློས་གར་སྒྱུར་དེ་དེང་དུས་ཁ། །བདུད་ཀྱིས་
ཕྱེ་བ་ཟུམ་པར་ནུས་དཀའ་ཡང་། །ཅལ་སྒྲོག་བྲག་ཅའི་སྒྲ་ཡིས་རི་དྭགས་ཀུན། །
འཇིགས་ སྐྲག་དུཋཁའི་ཕ་མཐར་བཏང་བ་བཞིན། །འགྲོ་མང་ལོག་པར་འཕྱན་
ལས་བཟློག་སླད་དུ། །ཐེ་ཚོམ་སེལ་བའི་ཚིག་སྦྱོར་ཅུང་ཟད་སྤེལ། །ཞེས་བྱ་བ་ནི་
བར་སྐབས་ཀྱི་ཚིགས་སུ་བཅད་པའོ།། །།
གསུམ་པ། སྐལ་ལྡན་གྱི་སློབ་མ་ལ་ཉམས་ཁྲིད་དུ་འདེབས་པའི་རིམ་པ་ལ་
སྔོན་འགྲོ། དངོས་གཞི། རྗེས་ཀྱི་རིམ་པ་དང་གསུམ། དང་པོ་སྔོན་འགྲོ་ལ་སྐྱབས་
འགྲོ། སེམས་བསྐྱེད། རྡོ་ རྗེ་ སེམས་དཔའི་སྒོམ་བཟླས། བླ་མའི་རྣལ་འབྱོར་དང་
བཞི། དང་པོ་ནི། སྐྱབས་ཡུལ་གྱི་གཙོ་བོ་རྩ་བའི་བླ་མ་དང་གཉིས་སུ་མེད་པའི་
སྤྱན་རས་གཟིགས་བསྒོམ། གཞན་འཁྲིད་སྤྱི་དང་མཐུན། གཉིས་པ་དང་གསུམ་
པའང་སྤྱི་དང་མཐུན། བཞི་པའང་བླ་མ་སྤྱན་རས་གཟིགས་སུ་སྐྱེད་པ་ཙམ་མ་
གཏོགས། ཀུ་སུ་ལུའི་ཚོགས་གསོག་མཎྜལ་དབང་བཞི་རྣམས་སྤྱི་དང་འདྲ།
གཉིས་པ་དངོས་གཞི་ལ་འཁྲིད་རྐང་བཅུ་དྲུག་ལས། དང་པོ་ནི། ཕྱི་བཀོད་པ་
བསམ་གྱིས་མི་ཁྱབ་པའི་རྟེན་བརྟེན་པ་ཙམ་ཞིག་བདག་ཉིད་གསལ་གདབ། སྣོད་
བཅུད་ཐམས་ཅད་ལ་ཐ་མལ་གྱི་སྣང་ཞེན་ཡང་ནས་ཡང་དུ་བཀག་སྟེ་དག་པའི་
སྣང་བར་སྒྱུར་བ་ལ་ནན་ཏན་བྱ། དེའི་ངང་ནས་རང་ལས་གཉིས་པ་ཞིག་ཆད་དེ་
དཀྱིལ་འཁོར་གྱི་ནང་དུ་འོངས། སྔར་གྱི་ལྷ་ཚོགས་རྣམས་ལ་ཡན་ལག་བདུན་པ་
དང༌། བཟླས་པ་ལན་གྲངས་མང་པོའི་བར་དུ་བྱ། ཐུན་བསྡུ་བའི་ཚེ་མི་དམིགས་
- 146-
- 147 -



པའི་ངང་དུ་འཇོག འཁྲིད་རྐང་གཞན་བཅོ་ལྔ་པོ་རྣམས་ལའང་ཕྱག་མཆོད་བཟློས་
པ་ལ་ནན་ཏན་དུ་བྱ་བ་ལ་ཁྱད་པར་མེད། མི་འདྲ་བའི་ཁྱད་པར་ཐིག་ལེ་གཉིས་
པ། གསུམ་པ། བཞི་པ་རྣམས་ལ་རིམ་པ་བཞིན་སྐྱེས་བུ་ཆུང་ངུའི་ཁྲིད། འབྲིང་གི་
ཁྲིད། ཆེན་པོ་ཐེག་པ་ཆེན་པོའི་བློ་སྦྱོང་བའི་ཁྲིད་རྣམས་བསྒོམ། ལྔ་པ་ལ་ཤེར་
ཕྱིན་ གྱི་ཐུགས་ཀའི་འོད་ཟེར་གྱི་འཕྲོ་འདུས་བདུད་སྡེའི་དཔུང་ཚོགས་རྣམས་
བཅོམ་ནས་ཞི་བར་བསམ་མོ། །དྲུག་པ་བདུན་པ་བརྒྱད་པ་དགུ་པ་བཅུ་པ་རྣམས་
ལ་བཀའ་གདམས་ལྷ་བཞིའི་ཁྲིད་བསྒོམ་ཞིང་། ཁྱད་པར་སྒྲོལ་མ་དྲག་མོ་དང་མི་
གཡོ་བ་གཉིས་ལ་དགྲ་བགེགས་ཚར་གཅོད་པའི་དམིགས་པ་དང་དྲག་སྔགས་
བཟླ། ཐིག་ལེ་བཅུ་གཅིག་པ་འདིར་ནི་བརྒྱུད་པ་གསུམ་ལ་བརྟེན་པའི་བླ་མའི་
སྒྲུབ་པ་གཙོ་བོར་བྱ། བཅུ་གཉིས་པར་གླེགས་བམ་རིན་པོ་ཆེའི་སྐྱེས་རབས་སྤྱི་
དང་། ཁྱད་པར་དཀོན་མཆོག་འབངས་ཀྱིས་ཨུ་རྒྱན་གྱི་ཡུལ་དུ་བྱོན་པའི་རྡོ་རྗེའི་
གླུ་དང་ཆོས་ཟབ་མོ་དཔག་ཏུ་མེད་པའི་སྐོར་གྱི་རྣམ་ཐར་རྣམས་ཡིད་ཡུལ་དུ་ངེས་
པར་བྱས་ནས་རང་ཉིད་ཀྱང་བློས་དེར་ཕྱིན་པ་དང་དེ་འདྲ་བ་བྱས་པའི་བསམ་
སྒོམ་ནན་ཏན་དུ་བྱ། བཅུ་གསུམ་པ་ལ་ཞི་གནས་གཙོ་བོར་བསྒོམ། བཅུ་བཞི་པ་
ལ་ཟབ་མོ་དབུ་མའི་ལྟ་བ་བསྒོམ། བཅོ་ལྔ་པར་རང་གང་མོས་པའི་བླ་མེད་ཀྱི་རྒྱུད་
སྡེ་ཞིག་གི་རྫོགས་རིམ་དང་སྦྱར་ན་ལེགས། བཅུ་དྲུག་པ་ནི་སངས་རྒྱས་ཆོས་སྐུའི་
ཐིག་ལེ་དེ་ཉིད་གྲངས་མེད་པར་སྤྲོ་ཞིང་སྡུད་པ་སོགས་ཀྱི་ངང་ནས་ཐིག་ལེའི་ནང་
དུ་སངས་རྒྱས་ཀྱི་ཞིང་རྟེན་བརྟེན་པར་བཅས་པ་གྲངས་མེད་པ་འཆར་བ་དང་། དེ་
རྣམས་ལ་རང་ཉིད་ཀྱིས་མཇལ་ཞིང་ཆོས་ཉན་པ་སོགས་མང་དུ་བསམས་པའི་
མཐར་ཐིག་ལེ་དེ་ཉིད་གསལ་སྟོང་དབྱིངས་རིག་སྤྲོས་པ་དང་བྲལ་བའི་ངང་དུ་
མཉམ་པར་གཞོག ཐུན་བསྡུ་བ་ནི་བཅུ་དྲུག་པོ་ཐམས་ཅད་ལ་རིགས་འགྲེའོ། ། །
གསུམ་པ་མཇུག་བསྡུ་བ་ནི། འཁྲིད་རྒྱུན་འཁྱེར་དུ་ཉམས་སུ་ལེན་ན་བཅུ་དྲུག་པོ་
གཞན་རྣམས་རྒྱས་བསྡུས་སྐབས་སྦྱར་འཆག་མེད་ཙམ་བྱས། རང་གང་མོས་པ་
ཞིག་དང་། བཅུ་ དྲུག་ པ་ གཉིས་ལ་ནན་ཏན་དུ་ བྱ། ཤིན་ཏུ་བསྡུས་པ་བྱེད་ན།
ཐིག་ལེ་ཐམས་ཅད་ཀྱི་སྐྱེད་ཆོག་ཙམ་བྱས་ནས། ཉམས་ལེན་དམིགས་ཕུག་པ་
གཅིག་ལ་བྱས་ཀྱང་རུང་ངོ༌།། །།
སྨྲས་པ། རྒྱལ་བ་ཀུན་གྱི་ཐུགས་རྗེའི་བདག་ཉིད་མཆོག །གཅིག་བསྡུས་
བཀའ་གདམས་མེས་པོ་འབྲོམ་སྟོན་རྗེ། །གངས་ཅན་འགྲོ་བའི་གཉེན་གཅིག་པད་
དཀར་འཆང་། །ཁྱོད་ཀྱི་གསང་གསུམ་ཕ་མཐའ་རྟོགས་ནུས་མིན། །དེ་ཕྱིར་ཟབ་
མོའི་དོན་འདི་ཆུ་གཏེར་བཞིན། །གཏིང་མཐའ་ཚད་དུ་གཞལ་བའི་ཡུལ་མིན་
ཡང་། །མཁས་ པའི་ ལེགས་ བཤད་ ལ་ བརྟེན་ རང་ཉིད་ཀྱི། །བློ་གྲོས་དག་གིས་
ཞིབ་མོར་དཔྱད་དེ་བཀོད། །དགེ་དེས་ལྷ་ཆོས་བདུན་ལྡན་བརྒྱུད་པའི་སྲོལ། །
བཀའ་གདམས་བསྟན་པའི་ཉིན་ བྱེད་ འོད་ སྟོང་གིས། །ཡངས་ པའི་ ནོར་ འཛིན་
ཁྱོན་ཀུན་རབ་ཁྱབ་སྟེ། །ཕན་བདེའི་སྣང་བ་རྒྱས་པའི་བཀྲ་ཤིས་ཤོག ། །
ཅེས་བཀའ་གདམས་རིན་པོ་ཆེའི་གླེགས་བམ་གྱི་ཉིང་ཁུ་ཐིག་ལེ་བཅུ་དྲུག་ཏུ་གྲགས་
པའི་རྒྱུན་འཁྱེར་དབང་འཁྲིད་དང་བཅས་ པའི་ རིམ་ པ་ཕུལ་བྱུང་དགོངས་ རྒྱན་ ཞེས་ པ་
འདིའང་གསང་སྔགས་རྡོ་རྗེ་ཐེག་པ་གསར་རྙིང་གི་ཆོས་ཚུལ་རྒྱ་མཚོ་ཆེན་པོ་ལ་རྣམ་དཔྱོད་
ཀྱི་འཇུག་པ་མཆོག་ཏུ་ཡངས་ཤིང་། ཁྱད་པར་རྗེ་བཙུན་ས་སྐྱ་པའི་ཟབ་ཆོས་ཀུན་གྱི་ཡང་རྩེ་
- 149 -
- 148 -



ས་སྐྱ་ (ཡོད》ཚད་ཀྱི་རྣ་བར་མ་གྲགས་པའི་གསང་ཆེན་བློབ་བཤད་ཅེས་པ་ རྗེ་ཁའུ་པའི་
བསྟན་འཛིན་ཆེན་པོ་གནས་གསར་ནས་ཆོས་ཀྱི་རྗེ་མགོན་པོ་བསོད་ནམས་མཆོག་ལྡན་གྱི་
གསུང་གིས་བསྐུལ་བ་ལ་བརྟེན་ནས་རྒྱལ་བ་རྡོ་རྗེ་འཆང་བཤེས་གཉེན་དམ་པའི་གཟུགས་
ཅན་འཁོན་སྟོན་ཆོས་ཀྱི་རྒྱལ་པོ་དཔལ་འབྱོར་ལྷུན་གྲུབ་སོགས་དམ་པ་དུ་མའི་བཀའ་དྲིན་
ལས་ས་དགེ་བཀའ་ཕྱག་གསང་སྔགས་རྙིང་མ་སོགས་ལ་བློ་གྲོས་ཀྱི་སྣང་བ་ཅུང་ཟད་དཀར་
ཞིང་། ཁྱད་པར་ཆོས་ཚུལ་འདི་ལ་འབྲོམ་སྟོན་ཆོས་ཀྱི་རྒྱལ་པོའི་བྱིན་རླབས་ཀྱི་ཟླ་ཟེར་
སྙིང་ལ་འཕོས་པའི་བཀའ་གདམས་ཀྱི་བཙུན་པ་ངག་གི་དབང་ཕྱུག་ བློ་བཟང་རྒྱ་མཚོ་
འཇིགས་མེད་གོ་ཆ་ཐུབ་བསྟན་ལང་ཚོའི་སྡེས། རྒྱལ་བ་ཞེས་པ་ས་མོ་གླང་གི་ལོའི་
རྒྱལ་བས་ཆོ་འཕྲུལ་བསྟན་པའི་དུས་སྟོན་གྱི་ཚེས་བཅུ་དཔའ་བོ་མཁའ་འགྲོ་འདུ་བའི་དུས་
དགེ་བར་གྲུ་འཛིན་གཉིས་པ་དགའ་ལྡན་ཕོ་བྲང་དུ་སྦྱར་བའི་ཡི་གེ་པ་ནི་ངག་དབང་དགེ་
ལེགས་སོ།། །། མངྒ་ལཾ།།
༄༅། །བཀའ་གདམས་ཐིག་ལེ་བཅུ་དྲུག་གི་སྒྲུབ་དཀྱིལ་
ལེགས་བཤད་རིན་པོ་ཆེའི་སྒྲོན་མེ་
བཞུགས་སོ། །
ན་མོ་གུ་རུ་དཱི་པཾ་ཀ་ར་ཛ་ཡ་ཀ་ར་ ལྔ་བརྒྱའི་གཙུག་རྒྱན་འགྲོ་མགོན་
ཨ་ཏི་ཤ། །རྒྱལ་བའི་འབྱུང་གནས་རྒྱལ་བ་རྒྱ་མཚོའི་དཔལ། །ལེགས་པའི་ཤེས་
རབ་གཞོན་ནུ་རྒྱལ་མཚན་ སོགས། །ལྷ་ཆོས་བདུན་ལྡན་བརྒྱུད་པ་རྣམས་ལ་
འདུད། །སྡེ་ སྣོད་ གསུམ་ གྱི་ བརྗོད་བྱ་བསླབ་ པ་ གསུམ། །རྒྱུད་སྡེ་བཞི་ ཡི་ལྷ་
ཚོགས་གཅིག་བསྡུས་བཞིས། །ཐུབ་བསྟན་ཡོངས་རྫོགས་ལྷ་ཆོས་བདུན་ལྡན་དུ།།
གདམས་པའི་བཀའ་གདམས་ རིན་ཆེན་སྒྲོན་མེ་རྒྱལ། །གང་སྣང་སྣོད་བཅུད་
ཐིག་ལེ་ཆེན་པོ་ཡི། །རོལ་པར་འཆར་བའི་ཐིག་ལེ་བཅུ་དྲུག་གི །སྒྲུབ་དཀྱིལ་
བཀའ་གདམས་དམ་པའི་ཞལ་ལུང་གི །གསལ་བྱེད་རིན་ཆེན་སྒྲོན་མེ་འདིར་
བཤད་བྱ། །
འདིར་བཀའ་གདམས་མན་ངག་པ་རྣམས་ཀྱི་གདམས་པའི་མཐར་ཐུག་ཟབ་མོ་
ཐིག་ལེ་བཅུ་དྲུག་གི་སྒྲུབ་དཀྱིལ་བཀའ་གདམས་གླེགས་བམ་ཉིད་ཀྱི་ནང་དུ་བྱུང་བ་ལས་ཁ་
བསྐང་སྟེ་ཐིག་ལེ་བཅུ་དྲུག་གི་སྒྲུབ་པ་བདག་འཇུག་དང་འབྲེལ་བར་བྱ་ཚུལ་གསལ་བར་
བ 151 -
• 150 -



བཤད་པ་ལ་གསུམ། སྦྱོར་བ། དངོས་ གཞི། རྗེས་ ཀྱི་ཆོ་གའོ། །དང་པོ་ལ་གཉིས། སྦྱོར་
བའི་སྦྱོར་བ་དང༌། སྦྱོར་བ་དངོས་སོ། །དང་པོ་ནི། དེར་ཚོགས་པ་ཐམས་ཅད་ཀྱིས་ རྗེས་
དྲན་ལྔ་གསལ་བཏབ། ཨོ་ཨཱ༔ཧཱུྃ་ ཞི་ ཁྲོ་མ་ལུས་ཀུན་ གྱི་སྔགས། །མི་ཁོ་བོའི་ལུས་
ངག་ཡིད་གསུམ་བྱིན་གྱིས་རློབས། །གནས་དགའ་ལྡན་དམ་པ་ཆོས་ཀྱི་ཕོ་བྲང་
ན། །ལྷ་ཚོགས་གཉིས་དཔལ་ལྡན་མར་མེ་མཛད་དཔལ་དེ། །ཁོང་ནམ་མཁའ་དྲི་
མ་མེད་པར་ཡོངས་གྲགས་ནས། །ཆོས་ཐེག་པ་ཆེན་པོའི་དགའ་སྟོན་འགྱེད་
པ་དེ། །འབྲོམ་ཁོ་བོའི་སྤྱི་གཙུག་རྒྱན་དུ་བཞུགས་སུ་གསོལ། །x x x
གནས་འཇིག་རྟེན་དག་ན་རྒྱལ་བ་སྲས་བཅས་རྣམས། །ཐུགས་རྩེ་གཅིག་མཐུན་
པར་རབ་ཏུ་སྨོན་པ་རྣམས། །འབྲོམ་བདག་གི་རྒྱུད་ལ་ངེས་པར་འགྲུབ་པར་ཤོག།
དེ་ཁོ་ན་བཞིན་དུ་ངེས་པར་འགྲུབ་པར་ཤོག། (མ་དཔེ་ལས་དད་པའི་ལྗོན་ཤིང་ཆ་ཚང་
འབྱུང་ཡང་། འདིར་ཡིག་ཚོགས་ལ་འཇིགས་ནས་གོང་དུ་བཀོད་ཟིན་པས་འཐུས་པར་བྱས་
སོ།།) རང་གི་རྒྱུད་ལ་བསྐུལ་མ་འདེབས་པར་བྱེད་པ་དད་པའི་ལྗོན་ཤིང་ཞེས་བྱ་བ་སྦྱོར་
བའི་ཐིག་ལེའོ། །ཞེས་འབྲོམ་ཆོས་ཀྱི་རྒྱལ་པོས་མཛད་པའི་དད་པའི་ལྗོན་ཤིང་ཚར་གཅིག་
འདོན། གཉིས་པ་སྦྱོར་བ་དངོས་ལ། ཡན་ལག་བདུན་པ་བྱ་བ། གསོ་སྦྱོང་བླང་བ། ས་བླང་
བ། རྒྱལ་ཆེན་མཆོད་པ། བགེགས་བསྐྲད་པ། མཚམས་བཅད་པ། དཀྱིལ་འཁོར་བཞེངས་
པ། མཆོད་པ་དང་རྒྱན་དགྲམ་པ་སྟེ་བརྒྱད་དོ། །དང་པོ་ནི། དེར་ཚོགས་ པ་ཐམས་ ཅད་ ཀྱིས་
ཆོས་གོས་གསུམ་ལ་སོགས་པ་གཙང་མ་གྱོན། མདུན་དུ་ཆུ་གཉིས་ཉེར་སྤྱོད་སོགས་མཆོད་
པ་ཚར་གཅིག་བཤམས་ལ། རང་ཉིད་སྐད་ཅིག་གིས་ཐུགས་རྗེ་ཆེན་པོར་གསལ་བའི་
ཐུགས་ཀ་ལས་འོད་ཟེར་འཕྲོས། ཕྱོགས་བཅུ་ན་བཞུགས་པའི་སངས་རྒྱས་དང་
བྱང་ཆུབ་སེམས་དཔའ་བླ་མ་ཡི་དམ་ཆོས་སྐྱོང་སྲུང་མའི་ཚོགས་རྣམས་མདུན་གྱི་
- 152 -
ནམ་མཁར་བཛྲ་ས་མཱ་ཛཿ ཞེས་པས་སྤྱན་དྲངས། བཟང་སྤྱོད་ནས་བྱུང་བའི་ཡན་ལག་
བདུན་པ་མདོར་བསྡུས་བྱས་ལ། དེ་ནས། ཇི་ལྟར་ནམ་མཁའ་མཉམ་པར་འགྲོ་བ་དུ་
མ་ཉམ་ཐག་པ། །སྐྱབས་མེད་བཤེས་བྲལ་རང་གིས་རང་ཉིད་བསླུས་པ་དེ་དག་
རྣམས། །སྐྱབས་ཀྱི་དམ་པ་བླ་མ་རིན་པོ་ཆེ་ལ་སྐྱབས་སུ་མཆིའོ། །X X Xམཐུ་
སྟོབས་ཕ་མཐའ་ཡས་པ་བཀའ་སྡོད་རྣམས་ཀྱི་བཀྲ་ཤིས་ཤོག །ཐམས་ཅད་
ཡོངས་སུ་རྫོགས་པ་རྫོགས་སངས་རྒྱས་ཀྱི་བཀྲ་ཤིས་ཤོག །མི་ཚེ་འདིར་ཡང་
མདུན་མ་ཅི་བསམ་འགྲུབ་པའི་བཀྲ་ཤིས་ཤོག །རྟག་ཏུ་བསྡུ་བ་རྣམ་བཞིས་འགྲོ་
དོན་བྱེད་པའི་བཀྲ་ཤིས་ཤོག །(མ་དཔེ་ལས་སྐྱབས་འགྲོ་ཆ་ཚང་འབྱུང་ཡང་འདིར་
གོང་དུ་བཀོད་ཟིན་པས་འཐུས་པར་བྱས་སོ།།)ཅེས་འབྲོམ་གྱིས་མཛད་པ་འདི་ལན་གསུམ་
བརྗོད། གཉིས་པ་ནི། གནས་ཁང་དེའི་ནང་གི་ཐོག་དཀར་པོ་ཨོཾ་གྱི་རྣམ་པ། ལོགས་རྣམས་
ཀྱི་ཤར་སེར་པོ་མེའི་ (མའི་)རྣམ་པ། ལྷོ་དཀར་པོ་ཎིའི་རྣམ་པ། ནུབ་སྔོན་པོ་པད་ཀྱི་རྣམ་
པ། བྱང་ལྗང་གུ་མེའི་རྣམ་པ། ས་གཞི་དཀར་པོ་ཧཱུྃ་གི་རྣམ་པར་བསྒོམ་ལ་མཚོན་བྱེད་དུ་མ་
ཎི་འདྲེན་པ་དང་སྦྲགས་ཚོན་དཀར་སེར་སོགས་ཀྱིས་བྱུགས་ཏེ་ཡིག་དྲུག་བྲི་བའམ་ཡང་ན་
དར་རས་སོགས་ལ་ཡིག་དྲུག་བྲིས་པ་སྟེང་འོག་ཕྱོགས་བཞིར་བཀྲམ་ཡང་རུང་། གཞན་
ཡང་བཀའ་གདམས་ལྷ་བཞི་ཇོ་བོ་ཡབ་སྲས་སོགས་ཀྱི་གཙོ་བྱས་པའི་རྟེན་གསུམ་རྣམས་
ཚང་ བར་ བཤམས་ ལ་ སྣམ་སྦྱར་ སོགས་ཆོས་གོས་གསུམ་གྱོན་ཏེ། རྟེན་གསུམ་རྣམས་ལ་
ཕྱག་གསུམ་བཙལ་ལ་ཐལ་མོ་སྦྱར་ནས། རྫོགས་སངས་རྒྱས་དང་བྱང་ཆུབ་སེམས། །
ཐུགས་རྗེ་ཅན་གྱིས་བདག་ལ་ནི། །མི་དགེའི་ལས་རྣམས་སྦྱང་བའི་ཕྱིར། །གསོ་
སྦྱོང་དམ་པ་སྩོལ་བར་མཛོད། །ཅེས་ལན་གསུམ་གསོལ་བ་བཏབ། རྒྱལ་སྲས་
རྣམས་ཀྱིས་ཇི་ལྟ་བར། །བདག་ཀྱང་དེ་བཞིན་བསྒྲུབ་པར་བགྱི། །ཞེས་གསོ་སྦྱོང་
• 153 -



བླང་། གསུམ་པ་ས་བླང་བ་ནི། རང་ཉིད་སྐད་ཅིག་གིས་ཤཱཀྱ་ཐུབ་པར་གསལ་བའི་
སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ་གིས་མཚན་པར་གྱུར། སྣོད་གཙང་
མར་ཆུ་གཙང་མ་ལ་དྲི་བཟང་བཏབ་པ་མདུན་དུ་བཞག་སྟེ། རང་གི་གནས་གསུམ་གྱི་
ཡིག་འབྲུ་ལས་འོད་ཟེར་འཕྲོས་ནས་ཆུ་ལ་ཐིམ་པས་ཟག་མེད་ཀྱི་ཡེ་ཤེས་ཀྱི་
བདུད་རྩིར་གྱུར། ཨོཾ་ཨཱཿཧཱུྃ། ལན་ཉེར་གཅིག་སོགས་བརྗོད་པས་ཆུ་བདུད་རྩིར་བྱིན་
གྱིས་བརླབས། དེ་ནས་ཆུ་ སྣ་ཅུང་ཟད་རེ་ཁྱེར་ཏེ་ཕྱོགས་བཞིའི་ལུང་པར་ཕྱིན་ཏེ། དེ་ན་
གནས་པའི་ས་བདག་ཆུ་བདག་ལ་སོགས་པ་ལ་ཆུ་དེ་གཏོར་བས་ཁྲུས་བྱས་པར་བསམ་ལ་
ངག་ཏུ། ངེད་ཀྱི་ཆོས་ཀྱི་བྱ་བ་ཞིག་གི་སླད་དུ་འདི་ནས་ས་དང་ཆུ་དག་སློང་བས།
ཁྱེད་རྣམས་ཀྱིས་བསམ་པ་བཟང་པོས་དགའ་བར་བྱིན་ལ། དགེ་བའི་སྐལ་བ་
ལོང་ཞིག ཅེས་སྨྲས་ནས། དེ་རྣམས་ཀྱིས་དགའ་བར་ལོང་ཞིག་ཅེས་ཟེར་བར་བསམ་ལ།
ས་དང་ཆུ་གང་འདུག་གི་སྣ་ཚང་བར་ བླངས། ཕྱོགས་བཞི་གར་སློང་བ་བཞི་མ་བདེ་ན།
ལེན་པ་པོ་གཅིག་གིས་ཕྱོགས་ཐམས་ཅད་ནས་བླངས་ལ་གནས་ཁང་དུ་སླེབས་པའི་ཚེ།
ཕྱོགས་གང་ནས་བླངས་པའི་ས་དང་ཆུ་དག་རང་རང་གི་ཕྱོགས་སུ་མ་ནོར་བར་བཞག་ལ།དེ་
ན་བཞུགས་པའི་བླ་མ་དང་རྟེན་གསུམ་ཐམས་ཅད་ལ་ཕྱག་གསུམ་བཙལ་ནས། ཀྱེ་བླ་མ་
དང་དགེ་འདུན་རྣམས་གསན་དུ་གསོལ། ཐམས་ཅད་བརྟེན་པའི་ས་ཆེན་པོ་འདི་
ནི་གང་ལས་བླངས་པ་དེ་ཡང་མགུ་ལ། དེ་ཐམས་ཅད་ཀྱང་སྐལ་བ་དང་ལྡན་པར་
ཁོ་བོས་བྱིན་གྱིས་བརླབས་སོ། །ཐམས་ཅད་བསྡུད་པར་བྱེད་པའི་ཆུ་འདི་ནི་གང་
ལས་བླངས་པས་དེ་ཡང་མགུ་ལ། དེ་ཡང་ཁོ་བོས་རྙོག་པ་མེད་པར་བྱས་སོ། །ད་
ནི་གང་ནའང་བར་ཆོད་དང་རྐྱེན་ངན་པ་མི་གདའ། བླ་མ་དང་དགེ་འདུན་གྱིས་
གཞལ་ཡས་ཁང་བཞེངས་སུ་གསོལ། ཞེས་ལེན་པ་པོ་གཅིག་ཡིན་ན་དེས་ལན་གཅིག་
བརྗོད་ཅིང༌། བཞི་ཡོད་ན་སོ་སོས་རེ་རེ་ནས་ལན་རེ་བརྗོད་ལ། དེ་མ་ཐག་ཏུ་དེར་གནས་
པ་ཐམས་ཅད་ཀྱིས་མགྲིན་གཅིག་ཏུ། ཕུན་སུམ་ཚོགས་པ་མངའ་བ་ནས་གསུམ་པའོ།
ཞེས་ལན་གསུམ་བརྗོད་པ་བླང་བའོ། །བཞི་པ་ནི། གནས་ཁང་གི་ནང་གི་ ཕྱོགས་བཞིར་
རྒྱལ་ཆེན་བཞིའི་གཏོར་མ་དཀར་གཏོར་ཟླུམ་པོ་པད་འདབ་ཅན་བཞི་དང་ཆུ་གཉིས་ཉེར་
སྤྱོད་དང་བཅས་པ་བཤམས་ལ་བྱིན་གྱིས་བརླབས་པ་ནི། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་
ཧ་ན་ཧཱུྃ་ཕཊ། ཀྱིས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཧཱུཾ་ལས་རིན་
པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་ལས་མཆོད་རྫས་རྣམས་དྭངས་ཤིང་
ཐོགས་པ་མེད་པ་ནམ་མཁའ་དང་མཉམ་པར་གྱུར། ཨོཾ་ཨགྷཾ་ཨཱཧཱུཾ་ནས་ཤཔྟ་
ཨཱཧཱུཾ། གི་བར་གྱིས་མཆོད་པ་བྱིན་གྱིས་བརླབས། དེ་ནས་གཏོར་མ་ སྔར་བཞིན། བཛྲ་
ཨ་མྲྀ་ཏས་བསངས། སྟོང་པའི་ངང་ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་
ཆེ་བའི་ནང་དུ་ལྷའི་ཞལ་ཟས་དྲི་རོ་ཕུན་སུམ་ཚོགས་པ་དེའི་སྟེང་དུ་ཨོཾ་ཨཱ༔ཧཱུྃ་གི་
ཡི་གེ་གསུམ་སྟེང་ནས་སྟེང་དུ་བརྩེགས་ཏེ་གནས་པ་འོད་དུ་ཞུ་བ་ལས་བྱུང་བའི་
ཟག་མེད་ཀྱི་བདུད་རྩིར་གྱུར། ཨོཾ་ཨཱ༔ཧཱུྃ། ལན་གསུམ་གྱིས་བྱིན་གྱིས་བརླབས་ལ།
སྤྱན་དྲངས་པ་ནི། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས་རྒྱལ་པོ་ཆེན་ པོ་ སྡེ་
བཞི་འཁོར་དང་བཅས་པ་སྤྱན་དྲངས་པར་བསམས་ལ། ཨོཾ་མཧཱ་རཱ་ཛ་དྷི་ཊ་རཀྵ།
བི་རུ་དྷ་ཀ། བི་རུ་པཀྵ། བེ་ཤ་ཝ་ཎ་ཡེ་ས་པ་རི་ཝཱ་ར་ཨགྷཾ་ནས་ཤཔྟ་པྲ་ཏཱིཙྪ
སྭཱཧཱས་མཆོད། གོང་གི་སྔགས་གཤམ་དུ། བ་ལི་པྲ་ཏིཙྪཡེ་སྭཱཧཱ། བཏགས་པ་ལན་
གསུམ་གྱིས་གཏོར་མ་ཕུལ་ལ་འཕྲིན་ལས་བཅོལ་བ་ནི། རྒྱལ་པོ་ཆེན་པོ་ཡུལ་འཁོར་
- 155 -
- 154 -



བསྲུང་། །དྲི་ཟའི་གདོན་རྣམས་བསྲུང་བ་དང་། །བསམ་པ་ཆོས་བཞིན་འགྲུབ་པ་
ཡི། །མགོན་སྐྱབས་ དཔུང་ གཉེན་མཛད་དུ་གསོལ། །དེ་བཞིན་དུ། རྒྱལ་པོ་ཆེན་པོ་
འཕགས་སྐྱེས་བུ། །གཤིན་རྗེའི་གདོན་རྣམས་X རྒྱལ་ པོ་ ཆེན་ པོ་ མིག་ མི་
བཟང་། །གྲུལ་བུམ་གདོན་རྣམས་X རྒྱལ་པོ་ཆེན་པོ་རྣམ་ཐོས་སྲས། །གནོད་
སྦྱིན་ གདོན་ རྣམས་ ཞེས་ འདོན་ པ་ བསྒྱུར་ རོ། །ལྔ་ པ་ནི། དེ་ནས་བགེགས་ གཏོར་
བཤམས་ལ། ཨ་ཀཱ་རོ་མུ་ ཞེས་ལན་གསུམ་གྱིས་བྱིན་གྱིས་བརླབས་ལ། རང་ཉིད་སྐད་
ཅིག་གིས་ཁྲོ་བོ་མི་གཡོ་བར་གསལ་བའི་ཐུགས་ཀའི་ཧཱུཾ་ལས་འོད་ཟེར་འཕྲོས།
བར་དུ་གཅོད་པའི་བགེགས་རྣམས་སྐད་ཅིག་ཐང་ཅིག་ཡུད་ཙམ་ལ་འདིར་མཆིས་
པར་གྱུར་ཅིག ཊཀྐི་ཧཱུཾ་ཛ༔ ལན་གསུམ་བརྗོད། དེ་ནས། ཨོཾ་སརྦ་བིགྷཱན་ན་མསརྦ་
ཏ་ཐཱ་ག་ཏ་བྷོབི་ཤྭ་མུ་ཁེ་བྷུ་སརྦ་ཏཏྠཾ་ཨུཏྤ་ཏེ་སྤ་ར་ཎ་ཧི་མཾ་ག་ག་ཎ་ཁཾ་གཱི་ཧ་ན་དཾ་
བ་ལི་ཏ་ཡེ་སྭཱཧཱ། ལན་གསུམ་གྱིས་གཏོར་མ་དང་། སུམྦྷ་ནི་ ལན་གསུམ་གྱིས་ཆང་བུ་
ཏིང་ལོ་བསྔོས་ལ། དཀོན་མཆོག་གསུམ་གྱི་བདེན་པ་དང་། སངས་རྒྱས་དང་བྱང་
ཆུབ་སེམས་དཔའ་རྣམས་ཀྱི་བྱིན་རླབས་དང་། ཆོས་དབྱིངས་རྣམ་པར་དག་པའི་
བདེན་པ་དང༌། ཁྲོ་རྒྱལ་མི་གཡོ་མགོན་པོའི་ལྷ་ཚོགས་རྣམས་ཀྱི་བདེན་པ་དང༌།
བདེན་པ་ཆེན་པོའི་མཐུ་དང་ནུས་པ་ལ་བརྟེན་ནས་བདག་ཅག་སའི་ཕྱོགས་འདིར་
དཀྱིལ་འཁོར་ཆེན་པོའི་བྱ་བ་བྱེད་པ་ལ་བར་དུ་གཅོད་པའི་བགེགས་ཀྱི་ཚོགས་
ཐམས་ཅད་མཆོད་སྦྱིན་གཏོར་མ་འདིས་ཚིམ་པར་གྱིས་ལ། འདིར་མ་གནས་པར་
གཞན་དུ་སོངས་ཤིག ཅེས་བརྗོད་ལ་མི་གཡོ་བའི་སྔགས་དང་སུམྦྷས་བགེགས་བསྐྱོད།
དྲུག་པ་ནི། སྟེང་འོག་ཕྱོགས་མཚམས་ཐམས་ཅད་རྡོ་རྗེ་ཡི། །ས་གཞི་དང་ནི་ར་
-156 -
གུར་བླ་བྲེ་དང༌། །དུས་མཐའི་མེ་ལྟར་འབར་བའི་ཡེ་ཤེས་ཀྱི། །མེ་དཔུང་
འཁྲིགས་པས་ཀུན་ནས་གཏམས་པར་གྱུར། །བཛྲ་རཀྵ་རཀྵ ཞེས་ བརྗོད། བདུན་
པ་དཀྱིལ་འཁོར་བཞེངས་ པ་ལ་གསུམ། སྟེགས་བུ་བྱ་བ། དཀྱིལ་འཁོར་བྲི་བའི་གཞི་ཐིག་
ལེ་བཞིས་བསྐྱེད་པ། དཀྱིལ་འཁོར་བཞེངས་པ་དངོས་སོ། །དང་པོ་ནི། དེ་ ནས་ ཐམས་ཅད་
ཀྱང་ཐུབ་པར་རབ་ཏུ་གསལ་བས། ཨོཾ་ཨཱཿཧཱུྃ་དང་མ་ཎི་བཟླ་ཞིང་ས་སྣ་ཆུ་བླང་པ་དེ་དག་
སོ་སོ་ལ་ས་བཟང་པོ་དང་སྔར་བཞིན་བྱིན་བརླབས་བྱས་པའི་ཆུས་གཙོ་བོ་བྱས་པ་མང་དུ་
བསྣན་ལ་འཇིམ་པ་སྦྱར་ཏེ་སྟེགས་བུ་གསར་དུ་བཞེངས་པའམ། ཤིང་སོགས་ཀྱི་སྟེགས་བུ་
རྙིང་པའམ་ཞལ་བ་ལྟ་བུ་ལ་བཞེངས་ན་ཡང་ས་སྣ་ཆུ་སྣས་ཕྱོགས་སོ་སོར་བྱུག་པ་ཙམ་བྱའོ།
གཉིས་པ་ནི། དེ་ནས་ཐམས་ཅད་ཀྱིས། ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱསཱ་བྷཱ་ཝ་ཤུདྡྷོཉཧཾ།
ཞེས་བརྗོད་པས། སྣོད་བཅུད་ཐམས་ཅད་སྟོང་པ་ཉིད་དུ་གྱུར། སྟོང་པའི་ངང་ལས་
རང་གི་མདུན་དུ་པཾ་ཡིག་དཀར་པོ་ལས་ནམ་མཁའི་མཐའ་དང་མཉམ་པའི་པདྨ་
དཀར་པོ་འདབ་མ་སྟོང་དང་ལྡན་པའི་ལྟེ་བར་ཨ་དཀར་པོ་ལས་ཟླ་བའི་དཀྱིལ་
འཁོར་གྱི་སྟེང་དུ་ཧྲཱིཿདཀར་པོ་ཡོངས་སུ་གྱུར་པ་ལས་ཐིག་ལེ་དཀར་པོ་ནམ་
མཁའ་ལྟར་མཐའ་དང་བྲལ་བའི་རང་བཞིན་ཅན་ཡོངས་སུ་གྱུར་པ་ལས་བཀོད་
པ་བསམ་གྱིས་མི་ཁྱབ་པའི་ཐུགས་རྗེ་ཆེན་པོ་རྒྱལ་བ་རྒྱ་མཚོ་ནམ་མཁས་གར་
ཁྱབ་ཏུ་སྐུས་ཁྱབ་པ། དབུ་བཅུ་གཅིག་ཕྱག་སྟོང་སྤྱན་སྟོང་དང་ལྡན་པ། རྩ་ཞལ་
དཀར། གཡས་ དམར། གཡོན་ ལྗང་། དེའི་ སྟེང་ གི་ ཞལ་ དབུས་ ལྗང་། གཡས་
དཀར། གཡོན་དམར། དེའི་སྟེང་གི་ཞལ་དབུས་དམར། གཡས་ལྗང་། གཡོན་
དཀར་བ། དེའི་སྟེང་ན་ཁྲོ་ཞལ་ནག་པོ་མཆེ་བ་གཙིགས་པ། སྤྱན་གསུམ་པ།
- 157 -



རལ་བུ་དམར་སེར་གྱེན་དུ་བརྫེས་པ། དེའི་སྤྱི་བོར་ཞི་ཞལ་དམར་པོ་གཙུག་ཏོར་
ཅན། རྩ་བའི་ཕྱག་དང་པོ་གཉིས་ཐུགས་ཀར་ཐལ་མོ་སྦྱར་བ། གཡས་གཉིས་པ་
ན་བགྲང་འཕྲེང་། གསུམ་པ་ཡི་དྭགས་ཀྱི་སྐོམ་པ་སེལ་བ། བཞི་པ་ན་འཁོར་ལོ།
གཡོན་གྱི་གཉིས་པ་ན་པདྨ། གསུམ་པ་ན་ རིལ་བ་ སྤྱི་ བླུགས། བཞི་པ་ན་ མདའ་
གཞུ་འཛིན་པ། ཕྱག་ལྷག་མ་དགུ་བརྒྱ་དང་དགུ་བཅུ་རྩ་གཉིས་པོ་ཐམས་ཅད་
མཆོག་སྦྱིན་མཛད་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ། བ་སྤུའི་བུ་ག་རེ་
རེ་ནས་ སངས་རྒྱས་ ཀྱི་ཞིང་ གྲངས་མེད་པ། དེ་རྣམས་ནས་སངས་རྒྱས་བྱང་
སེམས་མཐའ་ཀླས་པ་མཐོང་བ་གནས་གསུམ་གྱི་ཡིག་འབྲུ་ལས་འོད་ཟེར་གྱི་
ཚོགས་འཕྲོས་པས་སེམས་ཅན་གྱི་དོན་དཔག་ཏུ་མེད་པ་མཛད་པ། དེའི་ཐུགས་
ཀར་པད་ཟླའི་སྟེང་ན་ཨོཾ་སེར་པོ་ལས་ཐུབ་པ་ཆེན་པོ་རྣམ་པར་སྣང་མཛད་གངས་
ཆེན་མཚོ་སྤྲུལ་སྐུའི་ཆ་བྱད་ཅན། གཡས་སྐྱབས་སྦྱིན་གྱི་ཕྱག་རྒྱ་དང་གཡོན་
མཉམ་གཞག་མཛད་པ། གཡས་གཡོན་དུ་མཆོག་ཟུང་བཞེངས་ཏེ་བཞུགས་པ།
ཐེག་པ་གསུམ་གྱི་འཁོར་ཚོགས་རྒྱ་མཚོས་བསྐོར་བ། དེའི་ཐུགས་ཀར་པད་ཟླའི་
སྟེང་ན་སྤྱན་རས་གཟིགས་རྒྱལ་བ་རྒྱ་མཚོ་བཀོད་པ་བསམ་གྱིས་མི་ཁྱབ་པ་ཇི་ལྟ་
བ་བཞིན་བཞུགས་པ། དེའི་ཐུགས་ཀར་པད་ཟླའི་སྟེང་ན་ཧཱིཝལས་འབྲོམ་ཤེལ་གྱི་
ཁྱེའུ་དཀར་པོ་ཞི་ཞིང་འཛུམ་པ། དབུ་སྐྲ་མཐིང་ག་དཔུང་པའི་ཐད་དུ་སླེབས་པ།
ཕྱག་གཡས་ཤེལ་དཀར་གྱི་འཕྲེང་བ་དང་གཡོན་ཤེལ་གྱི་འཁར་བ་རྩེ་མོར་པདྨ་
དཀར་པོ་འདབ་མ་སྟོང་དང་ལྡན་པའི་ལྟེ་བར་ཟླ་གདན་ལ་ཡུམ་ཆེན་མོ། གཡས་
སུ་བླ་མ་མར་མེ་མཛད། གཡོན་དུ་རྒྱལ་བ་ཤཱཀྱ་ཐུབ་པ། འདབ་མ་སྟོང་ལ་སངས་
རྒྱུས་སྟོང་བཞུགས་པས་མཚན་པ་འཛིན་པ། ཞབས་གཉིས་མཉམ་པའི་སྟབས་
ཀྱིས་ བཞེངས་ པར་ གྱུར། གསུམ་པ་ལ། ཐིག་ཚོན་བྱིན་གྱིས་བརླབས་པ་དང༌། བྲི་བ་
དངོས་གཉིས། དང་པོ་ནི། ཐིག་སྐུད་མཚན་ཉིད་དང་ལྡན་པ་ཁ་དོག་སྣ་ལྔ་པ་དང་ཚོན་
རྣམས་ སྟ་ གོན་ བྱ། ཨ་མྲྀ་ཏས་བསངས། སྭ་བྷ་ཝས་ སྦྱངས། སྟོང་པའི་ངང་ལས་པཾ་
ལས་པདྨ་དཀར་པོ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཐིག་ཚོན་རྣམས་
རིམ་པ་བཞིན་ཐུགས་ རྗེ་ ཆེན་ པོ་ ས་བོན། ཌ་ (ས་བོན་ ལྔ་）ལས་དཀར་ སེར་
དམར་ལྗང་སྔོ་བའི་སྐུ་མདོག་ཅན། ཕྱག་གཡས་རིམ་པ་བཞིན་འཁོར་ལོ། རིན་
པོ་ཆེ། ཨུཏྤ་ལ་དམར་པོ། རལ་གྲི། རྡོ་རྗེ་འཛིན་པ། གཡོན་ཐམས་ཅད་པདྨ་
དཀར་པོ་བསྣམས་པ་ལོངས་སྤྱོད་རྫོགས་སྐུའི་ཆ་ལུགས་ཅན། སྐྱིལ་མོ་ཀྲུང་གིས་
བཞུགས་པའི་ གནས་གསུམ་བྱིན་གྱིས་བརླབས། སྤྱན་འདྲེན་མཆོད་བསྟོད་ཚུལ་བཞིན་
བྱ། ལྷ་རྣམས་འོད་དུ་ཞུ་བ་ཐིག་ཚོན་སོ་སོར་གྱུར། པར་བསམ་ལ་ཡི་གེ་དྲུག་པ་དང་།
འབྲུ་གསུམ་དང་། ཨོཾ་སྭཱ་ཨཱ༔ཧཱ་ཧཱུྃ། ཞེས་མང་དུ་བཟླ། དེ་ནས་ཐིག་སྐུད་བསྒྲིལ་བདུད་
རྩིའི་ཆུ་བླུག་གོ །གཉིས་པ་ལ་ཐིག་བཏབ་པ་དང་། ཚོན་བཀྱེ་བ་གཉིས་ལས། དང་པོ་ནི།
རང་གི་གནས་ཁང་གི་སྤྱན་རས་གཟིགས་ཀྱི་ཐུགས་ཀར་མཎྜལ་བཞེངས་པར་བསམ་ལ།
ཐིག་བཏབ་པ་ལ་གླེགས་བམ་ན་ཡོད་པའི་ཐིག་རྩ་འབྲོམ་གཞོན་ནུ་བློ་གྲོས་ཀྱིས་མཛད་པ་
ཧ་ཅང་བསྡུས་ པར་མ་ཟད། བྲིས་ཆད་ཡུན་རིང་ལོན་ པ་ཞིག་ཡིན་ཚུལ་སྟག་ཚང་བས་
གསུངས་པ་ལྟར། འདིའི་སྟེང་ནས་ཐིག་ཇི་བཞིན་འདེབས་ཚུལ་མི་སྣང་ལ། དེ་ནས་སྟག་
ཚང་ལོ་ཙཱ་བས་འབྲོམ་གྱི་རྣམ་འཕྲུལ་འབྲོམ་སྟོན་སེངྒེ་རྒྱལ་མཚན་ལས་གསན་པའི་མན་
ངག་ལྟར་མཛད་པའི་ཐིག་རྒྱུས་འབྲིང་བསྡུས་གསུམ་གྱི་རྣམ་དབྱེ་བཤད་པའི་ཚུལ་ལ་བརྟེན་
ནས་མན་ངག་ གི་ ཐིག་འདེབས་ ཚུལ་ལྟར་བྱས་ནས་ འདེབས་ པ་ལ། ཐོག་མར་དཀྱིལ་
- 159 -
སྒྲ
- 158-



འཁོར་གྱི་དབུས་བཙལ་ལ་ཚངས་ཐིག་དང་ཟུར་ཐིག་རྣམས་དཀྱིལ་འཁོར་སྤྱི་ལྟར་བཏབ།
དེ་ནས་དེའི་ཕྱི་ནས་དཀྱིལ་འཁོར་ཆེ་ཆུང་ཇི་ཙམ་བྱེད་པའི་བཟོ་ཐིག་དང་བསྟན་པའི་ཟླུམ་
ཐིག་གསུམ་སྐོར་བའི་ཕྱི་མ་ནང་མ་ལས་ལྡབ་ཀྱིས་ཆེ་བ་དང་ནང་མ་ཆུང་བའི་ཕྱི་མ་འཇའ་
རིས་གསུམ་གཤིབས་དང༌། ནང་མ་ལ་པད་དཀར་འདབ་མ་དུ་ཤོང་བྲི། དེ་ནས་ཟླུམ་ཐིག་
ནང་མར་རེག་པའི་ཟུར་ཐིག་ནས་ཟུར་ཐིག་གི་བར་ཐིག་སྐུད་བརྐྱང་ལ་ཕྱི་བཀོད་པ་བསམ་
གྱིས་མི་ཁྱབ་པའི་གཞལ་ཡས་ཁང་གི་མདའ་ཐིག་བཏབ། འདི་ལ་རྟ་བབས་བང་རིམ་བཞི་
པ་སྤྱི་འགྲོ་ལྟར་བྱས་ན་མཛེས་པས་རྩིག་པ། འདོད་སྣམ། ཕ་གུ། དྲ་ཕྱེད། ཤར་བུ་སོགས་
ཅི་ཙམ་ཤོང་བའི་བཟོ་ཐིག་བྱས་པའི་ལོགས་ཐིག་དཀྱིལ་འཁོར་སྤྱི་ལྟར་བྱ། འདིའི་རྩ་ཐིག་
ནས་ཚངས་ཐིག་རྒྱུ་གྲམ་གྱི་བར་གསུམ་བསྒྲུབ་བྱ་དེ་རེ་རེ་ཡང་ལྔ་བསྣུབ་ཚད་ལྡན་བྱས་པའི་
ཐིག་རེ་རེ་བཏབ་པ་རྣམས་རང་རང་གི་རྩ་ཐིག་ཏུ་བྱས་པའི་བརྒྱད་ཆ་རང་རང་གི་སྒོ་ཚད་
དང༌། དེ་ལ་ཆ་བཞིར་བྱས་པ་ཆ་ཆུང་དུ་བགོས་པ་རྩིག་པ་ཆ་ཆུང་གཅིག འདོད་སྣམ་ཆ་
ཆུང་གཉིས། ཤོང་ན་དྲ་ཕྱེད་སོགས་ཀྱང་བྱ། དེའི་ཕྱི་རུ་ལྷ་སྣམ་དགོས་པས་ལྔ་བསྟུབ་པ་
ཐམས་ཅད་ཕྱེད་དགོས་ཀྱི་ཕྱེད་ནང་མ་ལ་རྩིག་པ་སོགས་དང༌། ཕྱི་མ་ལྷ་སྣམ་མོ། །སྒོ་ནི་
ནང་མ་བརྒྱད་ཆ་ངེས་པར་བྱ་ཞིང༌། ཕྱི་མ་བཟོ་ཐིག་ཏུ་སོང་བས་བརྒྱད་ཆ་བྱས་ན་ཆེ་ཡོང་
བས་ཅི་མཛེས་ཏེ། ནང་མའི་བརྒྱད་ཆ་ཡོད་པར་ཐིག་ཅིག་བཟུང་ནས་ཕྱི་མའི་ཐད་དུ་གང་
མཚམས་བསྐྱེད་དེ། བསེག་འགྲོས་སུ་ཏལ་མར་བཏབ་པས། སྒོ་ཐིག་ཅིག་ཅར་འབྱུང་ལ།
བྲི་བའི་ཚེ་བསེག་ཁ་དྲང་ཐད་དུ་བཅོས་ནས་བྲིས་པས་ཤིན་ཏུ་མཛེས་པར་འབྱུང་ཞིང་། དེ་
ཡང་སྒོ་ཁྱུད་ཀྱི་རྩིག་པའི་དོན་དུ་རྩིག་པའི་ཐིག་རིང་པོ་རེ་རེར་ཡང་གཉིས་གཉིས་བྱའོ། །
ལྷ་སྣམ་བཅོ་ལྔ་པོ་ཐམས་ཅད་ལ་མཆོད་རྟེན་ཕྱོགས་མདོག་དང་བསྟུན་པའི་མཛེས་ཚོན།
ནང་མ་ནང་མ་ནས་ཕྱི་མ་ཕྱི་མ་གཉིས་འཕེལ་བར་བྲི་ཞིང་། དབུས་མའི་ནང་དུ་པདྨ་འདབ་
མ་བཞི་པ་ལྟེ་བ་དཀར། ཤར་སེར། ལྷོ་དཀར། ནུབ་མཐིང་
། བྱང་ལྗང་གུ་སྟེ་ལྷ་མདོག་ཏུ་
བྱ། པདྨའི་ལྟེ་བར་ཡུམ་ཆེན་མོ། ཤར་དུ་ཐུབ་པ། ལྷོར་སྤྱན་རས་ གཟིགས། ནུབ་ཏུ་མི་
གཡོ་བ། བྱང་དུ་སྒྲོལ་མ་རྣམས་ཀྱི་སྐུ་བྲི་བའམ་ལུགས་མའམ། སྐུ་མདོག་དང་མཐུན་པའི་
ཚོན་སྤུང་གང་རུང་རེ་བྱའོ། །བརྒྱད་པ་ནི། དཀྱིལ་འཁོར་གྱི་དབུས་སུ་མཉྫིའི་ཁར་བུམ་པ་
གཅིག ཕྱིའི་ཕྱོགས་བཞིར་བཞི་བཞི་སྟེ་བཅུ་བདུན་ནམ། ཡང་ན་ཕྱོགས་བཞིར་རེ་རེ་སྟེ་ལྔ།
ལས་བུམ་གཅིག་སྟེ་དྲུག་གམ། ཡང་ན་དབུས་ཀྱི་གཅིག་དང་ལས་བུམ་དང་གཉིས་སམ་
བསྡུ་ན་གཅིག་གིས་ཀྱང་ཆོག་པས་བུམ་པ་ཐམས་ཅད་ལ་བུམ་རྫས་ལྔ་ཚན་ལྔ། དྲི་བཟང་
དང༌། འོ་མའི་ཆུ་དང་བཅས་པ་གཞུག འོ་མ་ཅན་གྱི་ཤིང་གིས་ཁ་བརྒྱན་པའི་སྟེང་དུ་རྡོ་རྗེ་
གཟུངས་ཐག་དང་བཅས་པ་བཞག དཀྱིལ་འཁོར་གྱི་མདུན་དུ་གཡས་གྲལ་མགོར་བླ་མ་
རྣམས་དང་ལྷ་བཞིའི་གཏོར་མ་དཀར་གསུམ་དང་མངར་གསུམ་གྱིས་སྦྲུས་པ་དཀར་གཏོར་
ཟླུམ་པོ་པད་འདབ་ཅན་ལྔ། ཕྱོགས་བཞིར་རྒྱལ་ཆེན་བཞིའི་གཏོར་མ། མདུན་གྱི་གཡོན་དུ་
ཇོ་བོའི་བཀའ་སྲུང་དཀར་པོ་བརྒྱད་ཅུ་སོགས་དམ་ཅན་སྤྱིའི་གཏོར་མ་གཅིག བསྟན་སྐྱོང་
སྒྲོལ་མ་རྣམས་ཀྱི་གཏོར་མ། འགྲོ་དྲུག་སྤྱི་དང་གཞི་བདག་གི་གཅིག་རྣམས་རིམ་བཞིན་
བསྒྲིགས། མར་མེ་ལ་སོགས་པའི་མཆོད་པ་རྣམ་པ་བདུན་པའང་ཆ་བཅུ་དྲུག་བཅུ་དྲུག་གིས་
ཕྱོགས་ཐམས་ཅད་ནས་བསྐོར། གཞན་ཡང་གདུགས་དང༌། རྒྱལ་མཚན་དང༌། བླ་བྲེ་དང་།
རྔ་ཡབ་དང་། རིན་པོ་ཆེའི་འཕྲེང་བ་སོགས་ཀྱིས་དཀྱིལ་འཁོར་ལེགས་པར་བརྒྱན་པར་
བྱའོ། །གཉིས་པ་ལ་གཉིས། དཀྱིལ་འཁོར་བསྒྲུབ་པ། འཇུག་ཅིང་དབང་བླང་བའོ། །དང་
པོ་ལ་གཉིས། ལས་བུམ་སྒྲུབ་པ་དང་བུམ་པ་གཞན་རྣམས་དང་དཀྱིལ་འཁོར་ཐ་དད་དུ་
སྒྲུབ་པའོ། །དང་པོ་ནི། ལས་བུམ་གྱི་སྟེང་དུ་རྡོ་རྗེ་གཟུངས་ཐག་དང་བཅས་པ་བཞག་ལ།
བཛྲ་ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་པའི་ངང་ལས་པཾ་ལས་རིན་པོ་
ཆེའི་བུམ་པ་དཀར་པོ་ལྟོ་བ་ཆེ་བ་མགྲིན་པ་རིང་བ། མཆུ་འཕྱང་བ་ལ་སོགས་
པའི་མཚན་ཉིད་ཐམས་ཅད་དང་ལྡན་པར་གྱུར། བུམ་པའི་ནང་དུ་པཾ་ལས་པདྨ་
- 161 -
- 160 -



དང་རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་མཐིང་ནག་ལས་ཁྲོ་བོ་མི་གཡོ་བ་
སྐུ་མདོག་སྔོན་པོ་ཞལ་གཅིག་ཕྱག་གཉིས་པ། ཁྲོ་ཞིང་གཏུམ་པ། གཡས་རལ་གྲི་
དང་གཡོན་ཞགས་པ་འཛིན་པ། སྦྲུལ་དང་རིན་པོ་ཆེས་བརྒྱན་ཅིང་། གླང་ལྤགས་
དང་སྟག་ཤམ་གསོལ་བ། ཚོགས་ ཀྱི་བདག་པོའི་གདན་ལ་གཡས་བརྐྱང་གིས་
བཞུགས་པའི་སྤྱི་བོར་ཨོཾ། མགྲིན་པར་ཨཱ། ཐུགས་ཀར་ཧཱུཾ། ཐུགས་ཀའི་ཧཱུྃ་ལས་
འོད་ཟེར་འཕྲོས། རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་
པ་སྤྱན་དྲངས། གཉིས་ སུ་མེད་པར་གྱུར། སླར་ཡང་ཐུགས་ཀའི་ཧཱུྃ་ལས་འོད་
ཟེར་འཕྲོས། དབང་གི་ལྷ་རྣམས་སྤྱན་དྲངས། འདི་ལ་མངོན་པར་དབང་བསྐུར་
དུ་གསོལ་ཞེས་གསོལ་བ་བཏབ་པས། ཨོཾ་བཛྲ་བྷ་ཝ་ཨ་བྷི་ཥིཉྩ་ཧཱུཾ་ཞེས་དབང་
བསྐུར་བས་སྐུ་གང་དྲི་མ་དག ཆུའི་ལྷག་མ་སྤྱི་བོར་འཁྱིལ་བ་ཡོངས་སུ་གྱུར་པ་
ལས་ མི་ བསྐྱོད་པས་དབུ་བརྒྱན་པར་གྱུར། ཨོཾ་ཨཱརྱ་ཨ་ཙ་ལ་ཨགྷཾ་ནས་ཤཔྟའི་བར་
གྱིས་མཆོད། ཀྱེ། མཐའ་ གཉིས་ རྣམ་ པར་ ཞེས་ སོགས་ ཀྱིས་བསྟོད། གཟུངས་ཐག་
བཟུང་ལ། བདག་གི་ཞལ་ནས་སྔགས་ཀྱི་འཕྲེང་བ་གཟུངས་ཐག་ལ་འཁྲིལ་ཏེ་
སོང་བས་བུམ་ནང་གི་ལྷའི་ཐུགས་རྒྱུད་བསྐུལ། སྐུ་ལས་བདུད་རྩིའི་རྒྱུན་བབས་
པས་བུམ་ཆུ་ཡེ་ཤེས་ཀྱི་བདུད་རྩིར་གྱུར་པར་བསམ་ལ། ༀ་ཙཎྜ་མཧཱ་རོ་ཥ་ན་ཧཱུཾ་
ཕཊ། ཅེས་པ་ཇི་ལྟར་རིགས་པ་བཟླས་ལ། བཟླས་པའི་མཐར་གོང་བཞིན་མཆོད་བསྟོད་
ནས་ བུམ་པའི་ཁ་རྒྱན་གྱི་ཆུས་བུམ་པ་བསངས། ཇི་སྲིད་དཀྱིལ་འཁོར་གྱི་བྱ་བ་མ་
རྫོགས་པ་དེ་སྲིད་དུ་ བགེགས་རྣམ་པར་བཟློག་པའི་འཕྲིན་ལས་མཛོད་ཅིག ཅེས་
དང་། ཨོཾ་བཛྲ་མུ ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་
འོད་དུ་ཞུ་ནས་བུམ་པའི་ཆུ་དང་རོ་གཅིག་ཏུ་གྱུར། ཅེས་བརྗོད། གཉིས་པ་ནི་སྒྲུབ་
གྲོགས་དགེ་སློང་བཅུ་དྲུག་ལ་སོགས་པ་ཡོད་ན་ཕྱོགས་བཞིར་བཞི་བཞི་ཁོད་ནས་བསྙེན་
པའི་ཚེ་དབུས་ཀྱི་བུམ་པ་གཅིག་ལས་མེད་ན་སྔགས་བཟླས་པ་ཐམས་ཅད་ཀྱི་ཚེ་དེའི་སྟེང་
གི་གཟུངས་ཐག་འཐེན་ལ། བུམ་པ་བཅུ་བདུན་ཡོད་ཚེ་ཐིག་ལེ་སོ་སོའི་བཟླས་པ་གོ་རིམ་
གྱིས་གཟུངས་ཐག་ཀྱང་བུམ་པ་སོ་སོའི་སྟེང་དུ་སྤོས་ལ་ཕྱོགས་སོ་སོ་ནས་འཐེན་ལ། དེའང་
ཐུབ་ པའི་ ཤར། སྤྱན་ རས་ གཟིགས་ ཀྱི་ ལྷོ། མི་ གཡོ་ བའི་ ནུབ། སྒྲོལ་ མའི་ བྱང་ ནས་
གཟུངས་ཐག་འཐེན་པ་དགེ་སློང་བཞིས་སོ་སོའི་སྔགས་ཐིག་ལེའི་བསྐྱེད་ཆོག་བྱས་པ་ནས་
སྒྲུབ་པ་ཞག་གྲངས་དུ་བྱེད་ཀྱི་བར་རྒྱུན་མ་ཆད་པར་བཟླ་ཞིང་། གཞན་རྣམས་བསྐྱེད་ཆོག
སྤྱན་འདྲེན། མཆོད་འབུལ་སོགས་མདོ་དབྱངས་དང་བཅས་ནས་བྱ་བར་བཤད་པ་ལྟར་
ཤིན་ཏུ་ཡང་དགོས་སོ། །དེ་ནས་དེར་འཁོད་པ་ཐམས་ཅད་ཀྱིས་སྐྱབས་འགྲོའི་དམིགས་པ་
རྣམས་གསལ་བཏབ་ལ་སྐྱབས་སུ་འགྲོ་བ་ནི། བདག་དང་འགྲོ་བ་སེམས་ཅན་ཐམས་
ཅད་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་རྐང་
གཉིས་རྣམས་ ཀྱི་མཆོག་ སངས་ རྒྱས་བཅོམ་ལྡན་འདས་རྣམས་ལ་སྐྱབས་སུ་
མཆིའོ། །ཆོས་རྣམས་ཀྱི་མཆོག་ཞི་བ་འདོད་ཆགས་དང་བྲལ་བའི་ཆོས་ལ་སྐྱབས་
སུ་མཆིའོ། །ཚོགས་རྣམས་ཀྱི་མཆོག་འཕགས་པ་བྱང་ཆུབ་སེམས་དཔའ་ཕྱིར་མི་
ལྡོག་པའི་དགེ་འདུན་ཆེན་པོ་རྣམས་ལ་སྐྱབས་སུ་མཆིའོ། །སེམས་བསྐྱེད་པ་ནི།
ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་
བདག་ལ་དགོངས་སུ་གསོལ། བདག་དང་མཁའ་མཉམ་གྱི་སེམས་ཅན་མ་ལུས་
པ་ཐམས་ཅད་ཀྱིས་སྐྱེ་བ་འདི་དང་སྐྱེ་བ་གཞན་དག་ཏུ་སྦྱིན་པའི་རང་བཞིན་དང་།
• 163 -
- 162 -



ཚུལ་ཁྲིམས་ཀྱི་རང་བཞིན་དང༌། བསྒོམ་པའི་རང་བཞིན་གྱི་དགེ་བའི་རྩ་བ་ཅི་
བགྱིས་པ་དང༌། བགྱིད་དུ་སྩལ་བ་དང་། བགྱིད་པ་ལ་རྗེས་སུ་ཡི་རང་བའི་དགེ་
བའི་རྩ་བ་དེས་ཇི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་རྣམས་དང་ས་ཆེན་པོ་ལ་རབ་ཏུ་བཞུགས་པ་བྱང་
ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་དང་པོ་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཏུ་ཐུགས་བསྐྱེད་པར་མཛད་པ་དེ་བཞིན་དུ་བདག་
སོགས་སེམས་ཅན་རྣམས་ཀྱིས་ཀྱང་དུས་འདི་ནས་བཟུང་སྟེ་ཇི་སྲིད་བྱང་ཆུབ་ཀྱི་
སྙིང་པོ་ལ་མཆིས་ཀྱི་བར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
ཆེན་པོ་ལ་སེམས་བསྐྱེད་པར་བགྱིའོ། །སེམས་ཅན་མ་བསྒྲལ་བ་རྣམས་སྒྲོལ་བར་
བགྱིའོ། །མ་གྲོལ་ བ་ རྣམས་ སྒྲོལ་ བར་བགྱིའོ། །དབུགས་མ་ དབྱུང་ བ་ རྣམས་
དབུགས་དབྱུང་བར་བགྱིའོ། །ཡོངས་སུ་མྱ་ངན་ལས་མ་འདས་པ་རྣམས་ཡོངས་
སུ་ མྱ་ ངན་ ལས་ འདའ་ བར་ བགྱིའོ། །ཞེས་ལན་གསུམ་བརྗོད། མཆོད་པ་བྱིན་གྱིས་
བརླབས་པ་ནི། རང་ཉིད་སྐད་ཅིག་གིས་ཐུགས་རྗེ་ཆེན་པོ་གཡས་ནོར་བུའི་འཕྲེང་
བ་དང་གཡོན་ཤེལ་གྱི་འཁར་བ་རྩེ་མོར་སངས་རྒྱས་སྟོང་གིས་མཚན་པ་འཛིན་པ།
ཞབས་གཉིས་མཉམ་པའི་སྟབས་ཀྱིས་བཞེངས་པའི་ཐུགས་ཀའི་ཧཱུྃ་ལས་འོད་་་་
འཕྲོས་སྣོད་བཅུད་ཀྱི་མ་དག་པ་སྦྱངས། ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་
ཆེ་བ་རྣམས་ཀྱི་ནང་དུ་ཧཱུཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་སིལ།
མེ་ཏོག བདུག་སྤོས། སྣང་ གསལ། དྲི་ཆབ། ཞལ་ཟས། རོལ་ མོ་ ལ་ སོགས་ པ་
རྣམས་དྭངས་ཤིང་ཐོགས་པ་མེད་པ་དཔལ་ཀུན་ཏུ་བཟང་པོའི་རྣམ་པར་སྤྲུལ་པ་
ལས་བྱུང་བའི་མཆོད་པའི་སྤྲིན་ཟད་མི་ཤེས་པ་ནམ་མཁའ་དང་མཉམ་པར་གྱུར།
ཨོཾ་སརྦ་ཏ་ཐཱ་ག་ཏ་ཨབྷཾ་ནས་ཤཔྟའི་བར་བརྗོད། ཨོཾ་སྭ་བྷཱ་ཝ་ཤུདྡྷ་སརྦ་དྷརཿསྭ་བྷཱ་
ཝ་ཤུདྡྷོཉཧཾ། སྣོད་བཅུད་ཐམས་ཅད་སྟོང་པ་ཉིད་དུ་གྱུར། སྟོང་པའི་ངང་ལས་
རང་གི་སེམས་ཉིད་ཐིག་ལེ་དཀར་པོ་གསལ་ལ་རྙོག་(རྟོག་)པ་མེད་པ་ཤེལ་གྱི་
སྒོ་ང་ལྟ་བུ། བསྐྱེད་ན་སྤྲུལ་པ་མ་ལུས་པ་བསྐྱེད་པར་ནུས་པ། གློད་ན་རང་བཞིན་
གྱིས་དབྱིངས་སུ་ཡལ་ཏེ་འགྲོ་བ་གཅིག་ཏུ་གྱུར། དེ་རྒྱ་ཇེ་ཆེ་འཕངས་ཇེ་མཐོ་ལ་
སོང་བ་ཡོངས་སུ་གྱུར་པ་ལས་རང་ཉིད་ཐུགས་རྗེ་ཆེན་པོ་ངོ་བོ་ཐུབ་པ་དང་དབྱེར་
མེད་ པའི་ ལོངས་ སྤྱོད་རྫོགས་ པའི་ སྐུར་ གྱུར་པར་བསམས་ལ། མདུན་ གྱི་དཀྱིལ་
འཁོར་དང་བུམ་པ། ཨོ་ཙཎྜ མཧཱ་རོ་ཥ་ན་ཧཱུྃ་ཕཊ། ཅེས་ལས་བུམ་གྱི་ཆུས་བསངས་ལ།
ཨོཾ་སྭ་བྷཱ་ཝས་སྦྱངས། སྟོང་པའི་ངང་ལས་རང་གི་མདུན་དུ་བུམ་པ་དང་དཀྱིལ་
འཁོར་གཉིས་ཀ་སྐད་ཅིག་གིས་པཾ་དཀར་པོ་ལས་ནམ་མཁའི་མཐའ་དང་མཉམ་
པའི་པདྨ་དཀར་པོ་འདབ་མ་སྟོང་དང་ལྡན་པའི་ལྟེ་བར་ཨ་དཀར་པོ་ལས་ཟླ་བའི་
དཀྱིལ་འཁོར་གྱི་སྟེང་དུ་ཧཱི༔དཀར་པོ་ཡོངས་སུ་གྱུར་པ་ལས་ཐིག་ལེ་དཀར་པོ་
ནམ་མཁའ་ལྟར་མཐའ་དང་བྲལ་བའི་རང་བཞིན་ཅན་ཡོངས་སུ་གྱུར་པ་ལས་
བཀོད་པ་བསམ་གྱིས་མི་ཁྱབ་པའི་ཐུགས་རྗེ་ཆེན་པོ་རྒྱལ་བ་རྒྱ་མཚོ་ནམ་མཁས་
གར་ཁྱབ་ཏུ་སྐུས་ཁྱབ་པ། དབུ་བཅུ་གཅིག ཕྱག་སྟོང་སྤྱན་སྟོང་དང་ལྡན་པ། རྩི་
ཞལ་ དཀར། གཡས་ དམར། གཡོན་ ལྗང་ ། དེའི་ སྟེང་ གི་ ཞལ་ དབུས་ ལྗང་ །
གཡས་ དཀར། གཡོན་དམར། དེའི་ སྟེང་ གི་ ཞལ་དབུས་དམར། གཡས་ལྗང་།
གཡོན་དཀར་བ། དེའི་སྟེང་ན་ཁྲོ་ཞལ་ནག་པོ་མཆེ་བ་གཙིགས་པ། སྤྱན་གསུམ་
• 164 -
- 165 -



པ། རལ་པ་དམར་སེར་གྱེན་དུ་བརྫེས་པ། དེའི་སྤྱི་བོར་ཞི་བའི་ཞལ་དམར་པོ་
གཙུག་ཏོར་ཅན། རྩ་ བའི་ ཕྱག་ དང་ པོ་ གཉིས་ཐུགས་ཀར་ཐལ་མོ་སྦྱར་བ།
གཡས་གཉིས་པ་བགྲང་འཕྲེང་། གསུམ་པ་ཡི་དྭགས་ཀྱི་སྐོམ་པ་སེལ་བ། བཞི་
པ་ན་འཁོར་ལོ། གཡོན་གྱི་གཉིས་པ་ན་པདྨ། གསུམ་པ་ན་རིལ་བ་སྤྱི་བླུགས།
བཞི་པ་ན་མདའ་གཞུ་འཛིན་པ། ཕྱག་ལྷག་མ་དགུ་བརྒྱ་དང་དགུ་བཅུ་རྩ་གཉིས་
པོ་ཐམས་ཅད་མཆོག་སྦྱིན་མཛད་པ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ།
བ་སྤུའི་བུ་ག་རེ་རེ་ནས་སངས་རྒྱས་ཀྱི་ཞིང་གྲངས་མེད་པ་དེ་རྣམས་ནས་སངས་
རྒྱས་བྱང་སེམས་མཐའ་ཀླས་པ་མཐོང་བ། གནས་གསུམ་གྱི་ཡིག་འབྲུ་ལས་འོད་
ཟེར་གྱི་ཚོགས་འཕྲོས་པས་སེམས་ཅན་གྱི་དོན་དཔག་ཏུ་མེད་པ་མཛད་པ། དེའི་
ཐུགས་ཀར་མི་མཇེད་ཀྱི་བཀོད་པ་སྔར་ལྟ་བུའི་གཞལ་ཡས་ཁང་གི་ནང་དུ་པད་
ཟླའི་སྟེང་ན་ཨོ་སེར་པོ་ལས་ཐུབ་པ་ཆེན་པོ་རྣམ་པར་སྣང་མཛད་གངས་ཆེན་མཚོ་
སྤྲུལ་སྐུའི་ཆ་བྱད་ཅན། གཡས་སྐྱབས་སྦྱིན་གྱི་ཕྱག་རྒྱ་དང་གཡོན་མཉམ་གཞག་
མཛད་པ། གཡས་གཡོན་དུ་མཆོག་ཟུང་བཞེངས་ཏེ་བཞུགས་པ། ཐེག་པ་གསུམ་
གྱི་འཁོར་ཚོགས་རྒྱ་མཚོས་བསྐོར་བ། དེའི་ཐུགས་ཀར་ཁ་བ་ཅན་གྱི་ཐིག་ལེ།
གཞལ་ཡས་ཁང་གི་ནང་དུ་པད་ཟླའི་སྟེང་ན་སྤྱན་རས་གཟིགས་རྒྱལ་བ་རྒྱ་མཚོ་
བཀོད་པ་བསམ་གྱིས་མི་ཁྱབ་པ་ཇི་ལྟ་བ་བཞིན་བཞུགས་པ། དེའི་ཐུགས་ཀར་
དབུ་རུ་བྱང་ཕྱོགས་ཀྱི་ཐིག་ལེ་གཞལ་ཡས་ཁང་གི་ནང་དུ་པད་ཟླའི་སྟེང་ན་
ཧཱུྃ་ལས་འབྲོམ་ཤེལ་གྱི་ཁྱེའུ་དཀར་པོ་ཞི་ཞིང་འཛུམ་པ། དབུ་སྐྲ་མཐིང་ག་དཔུང་
པའི་ཐད་དུ་སླེབས་པ། ཕྱག་གཡས་ཤེལ་དཀར་གྱི་འཕྲེང་བ་དང་། གཡོན་ཤེལ་
- 166 -
གྱི་འཁར་བ་རྩེ་མོར་པདྨ་དཀར་པོ་འདབ་མ་སྟོང་དང་ལྡན་པའི་ལྟེ་བར་ཟླ་གདན་
ལ་ཡུམ་ཆེན་མོ་གཡས་སུ་བླ་མ་མར་མེ་མཛད། གཡོན་དུ་རྒྱལ་བ་ཤཱཀྱ་ཐུབ་པ།
འདབ་མ་སྟོང་ལ་སངས་ རྒྱས་ སྟོང་བཞུགས་པས་མཚན་པ་འཛིན་པ། ཞབས་
གཉིས་མཉམ་པའི་སྟབས་ཀྱིས་བཞེངས་པ། དེའི་ཐུགས་ཀར་གཞལ་ཡས་ཁང་
གི་ནང་དུ་པད་ཟླའི་སྟེང་ན་ཨ་སེར་པོ་ལས་ཡུམ་ཤེར་ཕྱིན་མ་སྐུ་མདོག་སེར་མོ་
ཞལ་གཅིག་ཕྱག་བཞི་མ། གཡས་དང་པོས་ཐུགས་ཀར་སྐྱབས་སྦྱིན་གྱི་ཕྱག་རྒྱ་
དང༌། གཡོན་དང་པོ་མཉམ་གཞག་མཛད་པ། གཡས་འོག་མས་རྡོ་རྗེ་དང་གཡོན་
འོག་མས་གླེགས་བམ་འཛིན་པ། ཞབས་སྐྱིལ་ཀྲུང་གིས་བཞུགས་པ། ཕྱོགས་
བཅུའི་རྒྱལ་བ་སྲས་བཅས་ཀྱིས་བསྐོར་བ། དེའི་ཐུགས་ཀར་གཞལ་ཡས་ཁང་གི་
ནང་དུ་པད་ཟླའི་སྟེང་ན་མྱི་སེར་པོ་ལས་ཐུབ་པ་བདུད་འདུལ་སྤྲུལ་སྐུའི་ཆ་ལུགས་
ཅན། གཡས་ ས་ གནོན་དང་གཡོན་མཉམ་གཞག་མཛད་པ། དེའི་ཐུགས་ཀར་
གཞལ་ཡས་ཁང་གི་ནང་དུ་པད་ཟླའི་སྟེང་ན་ཧྲིདཀར་པོ་ལས་སྤྱན་རས་གཟིགས་
ཞལ་གཅིག་ཕྱག་བཞི་པ། དང་པོ་གཉིས་ཐུགས་ཀར་ཐལ་མོ་སྦྱར་བ། ལྷག་མ་
གཉིས་ཤེལ་ཕྲེང་དང་པད་དཀར་འཛིན་པ། ཞབས་སྐྱིལ་ཀྲུང་གིས་བཞུགས་པ།
འཁོར་བྱང་ཆུབ་སེམས་དཔའི་ཚོགས་ཀྱིས་བསྐོར་བ། དེའི་ཐུགས་ཀར་གཞལ་
ཡས་ཁང་གི་ནང་དུ་པད་ཟླའི་སྟེང་ན་ཧཱུྃ་ལྗང་གུ་ལས་སྒྲོལ་མ་ལྗང་གུ་)ཞལ་
གཅིག་ཕྱག་གཉིས་མ། གཡས་མཆོག་སྦྱིན་གྱི་ཕྱག་རྒྱ་དང་གཡོན་ཨུཏྤ་ལ་མཐེབ་
སྲིན་གྱིས་ཐུགས་ཀར་འཛིན་པ། འཁོར་ཞི་བའི་ལྷ་མོ་དཔག་ཏུ་མེད་པས་བསྐོར་
བ། དེའི་ཐུགས་ཀར་གཞལ་ཡས་ཁང་གི་ནང་དུ་པད་ཉིའི་སྟེང་ན་ཧཱུྃ་ལྗང་ནག་
- 167-



ལས་སྒྲོལ་མ་དྲག་མོ་ལྗང་ནག་ཞལ་གཅིག་ཕྱག་བཞི་མ། དང་པོ་གཉིས་གྲི་ཐོད།
འོག་མ་གཉིས་ཌ་མ་རུ་དང་ཁ་ཊཾ་ག་འཛིན་པ། མི་ལྤགས་ཀྱི་གཡང་གཞི་དང་
སྟག་ལྤགས་ཀྱི་ཤམ་ཐབས་དང་རུས་པའི་རྒྱན་དྲུག་གསོལ་ཞིང་གཡོན་བརྐྱང་
གིས་བཞུགས་པ། འཁོར་དུ་ལྷ་མོ་དྲག་མོའི་ཚོགས་དཔག་ཏུ་མེད་པས་བསྐོར་བ།
དེའི་ཐུགས་ཀར་གཞལ་ཡས་ཁང་གི་ནང་དུ་པད་ཉིའི་སྟེང་ན་ཧཱུྃ་མཐིང་ནག་ལས་
མི་གཡོ་བ་སྔོན་པོ་ཞལ་གཅིག་ཕྱག་གཉིས་པ། ཁྲོ་ཞིང་གཏུམ་པ། གཡས་རལ་
གྲི་དང་གཡོན་ཞགས་པ་འཛིན་པ། སྦྲུལ་དང་རིན་པོ་ཆེས་བརྒྱན་ཅིང་གླང་
ལྤགས་དང་སྟག་ཤམ་གསོལ་བ་གཡས་བརྐྱང་གིས་ཚོགས་ཀྱི་བདག་པོའི་གདན་
ལ་མེ་དཔུང་གི་དབུས་ན་ཁྲོ་བོའི་ཚོགས་ཀྱིས་བསྐོར་ཏེ་བཞུགས་པ། དེའི་ཐུགས་
ཀར་གཞལ་ཡས་ཁང་གི་ནང་དུ་པད་ཟླའི་སྟེང་ན་ཧཱུྃ་དཀར་པོ་ལས་མགོན་པོ་ཨ་
ཏི་ཤ་ལོངས་སྤྱོད་རྫོགས་སྐུའི་ཆ་ལུགས་ཅན། རྡོ་རྗེ་དང་དྲིལ་བུ་འཛིན་པ། སྐྱིལ་
ཀྲུང་གིས་བཞུགས་པ། དེའི་མདུན་དུ་ཐུབ་པ་ལོངས་སྐུའི་ཆ་ལུགས་ཅན། གཡས་
སུ་སྤྱན་རས་གཟིགས། གཡོན་དུ་སྒྲོལ་མ། རྒྱབ་ཏུ་མི་གཡོ་བ། ཤར་ལྷོར་ཇོ་བོ་
པཎྜི་ཏའི་ཆ་བྱད་ཅན། ལྷོ་ནུབ་ཏུ་འབྲོམ་དགེ་བསྙེན་གྱི་ཆ་བྱད་ཅན། ནུབ་བྱང་དུ་
རྔོག་དང༌། བྱང་ཤར་དུ་ཁུ་སྟོན་གཉིས་བོད་སྟོན་རབ་བྱུང་གི་ཆ་བྱད་ཅན། སྟེང་
གི་ཆ་ལ་བརྒྱུད་པ་གསུམ་གྱི་བླ་མའི་ཚོགས་རྣམས་བཞུགས་པ། དེའི་ཐུགས་ཀར་
གཞལ་ཡས་ཁང་གི་ནང་དུ་པད་ཟླའི་སྟེང་ན་ཧྲིདཀར་པོ་ལས་འབྲོམ་ཆོས་ཀྱི་
རྒྱལ་པོ་ལོངས་སྐུའི་གར་ཆས་སུ་བཞུགས་པ། དགོང་ལོ་བཅུ་དྲུག་ལོན་པའི་ན་
ཚོད་ཅན། གཡས་པད་དཀར་དང་གཡོན་དྲིལ་བུ་འཛིན་པ། ཞབས་སྐྱིལ་ཀྲུང་
-168-
གིས་བཞུགས་པའི་མདུན་དུ་ཕྱི་ལྟར་ན་རང་དང་ཆ་ལུགས་མཚུངས་པའི་ཁྱེའུ་
དཀར་པོ་བཞི། གཡས་སུ་སེར་པོ་བཞི། གཡོན་དུ་ལྗང་གུ་བཞི། རྒྱབ་ཏུ་དམར་
པོ་བཞི། ནང་ལྟར་ན་སྐུ་མཆེད་གསུམ་སོགས། གསང་བ་ལྟར་ན་རིགས་ལྔའི་ངོ་
བོ། སྟེང་གི་ཆ་ལ་བརྒྱུད་པ་གསུམ་གྱི་བླ་མ་རྣམས་དང༌། གསང་བ་ཡེ་ཤེས་
སོགས་མཁའ་འགྲོའི་ཚོགས་དུ་མ་རྣམས་ཨུ་རྒྱན་གྱི་ཡུལ་དུ་མཛད་པ་ཇི་ལྟ་བ་
བཞིན་གར་སྟབས་སྣ་ཚོགས་སུ་བསྒྱུར་བ། དེའི་ཐུགས་ཀར་གཞལ་ཡས་ཁང་གི་
ནང་དུ་པད་ཟླའི་སྟེང་ན་མེ་ (མི་)སེར་པོ་ལས་རྒྱལ་བ་བྱམས་པ་དགེ་སློང་སྣམ་
སྦྱར་ཆོས་གོས་གྱོན་པ། མཚན་དཔེ་དང་ལྡན་པ། ཆོས་འཆད་ཀྱི་ཕྱག་རྒྱ་མཛད་
པ། གཡས་གཡོན་ན་ནམ་མཁའ་དྲི་མ་མེད་པ་དང་བཙུན་པ་སྤྱན་རས་གཟིགས་
གཉིས་དགེ་སློང་གི་ཆ་བྱད་ཅན་བཞེངས་ཏེ་བཞུགས་པ། སྟེང་གི་ཆ་ལ་འཕགས་
པ་ཐོགས་མེད་སོགས་རྒྱ་ཆེན་སྤྱོད་བརྒྱུད་ཀྱི་བླ་མའི་ཚོགས་རྣམས་བཞུགས་པ།
དེའི་ཐུགས་ཀར་གཞལ་ཡས་ཁང་གི་ནང་དུ་པད་ཟླའི་སྟེང་ན་དྷཱིདམར་སེར་ལས་
རྗེ་བཙུན་འཇམ་དཔལ་དབྱངས་རབ་བྱུང་སྤྲུལ་སྐུའི་ཆ་ལུགས་ཅན། ཕྱག་གཉིས་
ཆོས་འཆད་ཀྱི་ཕྱག་རྒྱ་མཛད་ཅིང་། ཞབས་སྐྱིལ་ཀྲུང་གིས་བཞུགས་པ་གཡས་
གཡོན་དུ་ཇོ་བོ་དང་སྤྱན་རས་གཟིགས་གཉིས་རབ་བྱུང་གི་རྣམ་པ་ཅན། སྟེང་གི་
ཆ་ལ་མགོན་པོ་ཀླུ་སྒྲུབ་སོགས་ཟབ་མོ་ལྟ་བརྒྱུད་ཀྱི་བླ་མའི་ཚོགས་རྣམས་
བཞུགས་པ། དེའི་ཐུགས་ཀར་གཞལ་ཡས་ཁང་གི་ནང་དུ་སེང་གེས་བཏེགས་
པའི་རིན་པོ་ཆེའི་ཁྲིའི་སྟེང་དུ་པདྨ་ཉི་ཟླའི་གདན་ལ་ཧཱུྃ་མཐིང་ག་ལས་རྒྱལ་བ་རྡོ་
རྗེ་འཆང་ལོངས་སྤྱོད་རྫོགས་སྐུའི་ཆ་ལུགས་ཅན་སྐུ་མདོག་སྔོན་པོ། རྡོ་རྗེ་དང་
-169 -



དྲིལ་བུ་ཐུགས་ཀར་བསྣོལ་ཏེ་འཛིན་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ།
གཡས་གཡོན་དུ་མཆོག་ཟུང་ལོངས་སྐུའི་ཆ་ལུགས་ཅན་གྱིས་བཞེངས་པ། སྟེང་
གི་ཆ་ལ་ཏེ་ལོ་ནཱ་རོ་སོགས་ཉམས་ལེན་བྱིན་རླབས་བརྒྱུད་ཀྱི་བླ་མའི་ཚོགས་
རྣམས་བཞུགས་པ། དེའི་ཐུགས་ཀར་གཞལ་ཡས་ཁང་གི་ནང་དུ་པད་ཟླའི་སྟེང་
ན་ཧཱུཾ་སྔོན་པོ་ལས་སངས་རྒྱས་ཆོས་ཀྱི་སྐུ་མཐིང་སྐྱ་ཞལ་གཅིག་ཕྱག་གཉིས་པ།
ཕྱག་གཉིས་ཏིང་ངེ་འཛིན་གྱི་ཕྱག་རྒྱ་མཛད་པ་སྐྱིལ་ཀྲུང་གིས་བཞུགས་པ། དེའི་
ཐུགས་ཀར་ཤིན་ཏུ་ཕྲ་བའི་རླུང་སེམས་ཐིག་ལེ་དཀར་སེར་རྟེན་བརྟེན་པའི་རྣམ་
པ་ཅན་ཡུངས་ཀར་གྱི་འབྲུ་ཚད་ཙམ། སྤྲོ་ན་ནམ་མཁའི་མཐར་ཁྱབ་པར་ནུས་
ཤིང་། བསྡུ་ན་རྡུལ་ཕྲན་ཙམ་གྱི་ཚད་དུ་བསྡུ་བར་ནུས་པའི་འོད་ཟེར་སྣ་ལྔའི་རང་
བཞིན་ཅན་དུ་གྱུར། ལྷ་ཚོགས་ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་
ཨཱ༔དམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུྃ་ལས་འོད་ཟེར་འཕྲོས་པས་
དག་པ་རབ་འབྱམས་ཀྱི་ཞིང་ཁམས་ནས་བསྒོམས་པ་དང་འདྲ་བའི་ཡེ་ཤེས་པ་ལ་
སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། ཛཧཱུྃ་
ཐཾ་ཧོ༔ གཉིས་སུ་མེད་པར་གྱུར། པདྨ་ཀ་མ་ལ་ཡེ་ཧཱུཾ། སླར་ཡང་ཐུགས་ཀའི་ཧཱུྃ་
ལས་འོད་ཟེར་འཕྲོས་པས་དབང་གི་ལྷ་རྣམས་སྤྱན་དྲངས། ཁྱེད་རྣམས་ཀྱིས་
བདག་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། ཨོཾ་
སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲི་ཡེ་ཧཱུཾ། ཞེས་དབང་བསྐུར། ལུས་གང་
དྲི་མ་དག ཆུ་ལྷག་མ་སྤྱི་གཙུག་ཏུ་འཁྱིལ་བ་ལས་རང་རང་གི་ས་བོན་གྱིས་དབུ་
བརྒྱན་པར་གྱུར། ཅེས་བུམ་པ་དང་དཀྱིལ་འཁོར་ཐ་མི་དད་དུ་སྒྲུབ་པ་བཟླས་པའི་ཚེ་ལྷ་
སོ་སོའི་སྐུ་ལས་བདུད་རྩིའི་རྒྱུན་བབས་པས་བུམ་ཆུ་ཡེ་ཤེས་ཀྱི་བདུད་རྩིར་གྱུར་པར་
བསམ་མོ། །དེ་ནས་རྒྱས་པར་ན་འོག་ཏུ་དབང་ བླང་བའི་སྐབས་ལྟར་རང་ཉིད་ཐུབ་པ་
དབྱེར་མེད་པའི་ཐུགས་རྗེ་ཆེན་པོ་ལོངས་སྐུར་གྱུར་པས་ཐིག་ལེ་ཕྱི་མ་བཞིའི་ནང་གི་གཞལ་
ཡས་ཁང་གི་སྒོ་ཕྱེས་ནས་བཀོད་པ་བསམ་གྱིས་མི་ཁྱབ་པའི་སྤྱན་རས་གཟིགས་རྒྱལ་བ་རྒྱ་
མཚོ་ལ་མཆོད་པ་དང་ཕྱག་བསྐོར་བ་སོགས་བྱས་པར་མོས་ཤིང་། ཡན་ལག་བདུན་པ་
མཆོད་བསྟོད་དང་བཅས་པ་བྱས། དེའི་སྐུའི་བ་སྤུའི་བུ་ག་རེ་རེ་ནས་ཀྱང་སངས་རྒྱས་ཀྱི་
ཞིང་གྲངས་མེད་པ་མཐོང་ཞིང་། དེ་དག་རྣམས་ལའང་མཆོད་པ་སོགས་ཡིད་ཀྱིས་བྱས།
དད་པ་དང་བཅས་པའི་ངང་ནས་དེའི་ཐུགས་ཀར་ཟླ་གདན་ལ་ཧཱིཝཡིག་གི་མཐར་སྔགས་
འཕྲེང་གིས་བསྐོར་བ་ལ་དམིགས་ཏེ་ཡིག་དྲུག་གི་བཟླས་པ་བྱས་པས་ལྷ་ཚོགས་རྣམས་ཀྱི་
སྐུ་ལས་འོད་ཟེར་དཀར་དམར་མཐིང་གསུམ་བདུད་རྩིའི་རྒྱུན་དང་བཅས་པ་བྱུང་། རང་གི་
གནས་གསུམ་དུ་ཐིམ་པས་སྡིག་སྒྲིབ་ཐམས་ཅད་དག དངོས་གྲུབ་ཐམས་ཅད་ཐོབ་པར་
བསམ་པས་རྒྱལ་བ་རྒྱ་མཚོ་མཉེས་ནས་ཐུགས་ཀ་ནས་ཡེ་ཤེས་ཀྱི་སྒོ་ཝལ་གྱིས་ཕྱེ་བའི་ནང་
དུ་ཞུགས་པ་སོགས་སངས་རྒྱས་ཆོས་སྐུའི་བར་དུ་འདྲ་བར་བྱས་ནས། མཆོད་བསྟོད་སྐོར་
བ་དང་རང་རང་གི་སྔགས་བཟླས་ཏེ་བསྒྲུབ་ན་རྒྱས་པའི་ཡན་ལག་ཏུ་འགྱུར་བས། སྤྲོ་ན་དེ་
ལྟར་བྱ་ཞིང་འོན་ཀྱང་འདིར་འོག་ཏུ་བདག་འཇུག་ཚེ་གོང་ལྟར་རྒྱས་པར་འབྱུང་བས་འདིར་
ཆོ་ག་ཟོར་ཡངས་པའི་ཕྱིར་བསྐྱེད་ཆོག་དཀྱུས་གཅིག་ཏུ་བྱས་རྗེས་མཆོད་པ་དང་བསྐོར་བ་
དང༌། དད་གུས་རྣམས་ཀྱང་གཅིག་ཏུ་བྱས། ཐིག་ལེ་ཐམས་ཅད་ཀྱི་ཚེ་སྔགས་མ་ཎི་གཅིག་
པུ་བགྲང་ནའང་མི་འགལ་བར་གླེགས་བམ་ནས་ཡང་ཡང་གསུངས་པ་ལྟར་གཟུངས་ཐག་
འཐེན་པ་མ་ཎིའི་བཟླས་པ་ཅི་ལྟར་རིགས་པ་སོགས་བྱས་པས། ལྷ་ཚོགས་རྣམས་མཉེས་ཏེ་
ཐུགས་ཀའི་སྒོ་རྣམས་ཅིག་ཅར་དུ་བྱེ་ནས་སྐུ་གསུང་ཐུགས་ཀྱི་གནས་རྣམས་ནས་འོད་ཟེར་
• 170 -
- 171-



H
དཀར་དམར་མཐིང་གསུམ་བདུད་རྩིའི་རྒྱུན་དང་བཅས་པ་བྱུང་ནས་སྡིག་སྒྲིབ་ཐམས་ཅད་
དག དངོས་གྲུབ་ཐམས་ཅད་ཐོབ་པར་བསམ་ལ་མཆོད་པ་བྱེད་ཚུལ་ནི། ཕྱག་དང་ཕྱག་
ཡུལ་གཉིས་སྟོང་པའི། །རྣམ་དག་སྐུ་ལ་ཡེ་ཕྱག་འཚལ། །སྐྱེ་གནས་འཇིག་པས་
མ་གོས་པའི། །དྲི་མེད་མཆོད་ཚོགས་འབུལ་ལོ་ལྷ། །སྒོ་གསུམ་སྐྱེ་གནས་འཇིག་
བྲལ་བའི། །ཉེས་པའི་གཡང་ས་མཐོལ་ལོ་བཤགས། །སྟོང་ཡང་སྣ་ཚོགས་སྐུར་
སྟོན་པའི། །གྲངས་མེད་འདྲེན་ལ་རྗེས་ཡི་རང༌། །སྨོན་དང་མཚན་མས་སྟོང་པ་
ཡི། །འཁོར་ལོ་དབྱིངས་སུ་བསྐོར་དུ་གསོལ། །སྐྱེ་བས་སྟོང་པའི་ཆོས་སྐུ་ཁྱེད། །
ལྷུན་གྲུབ་གནས་པའི་རང་བཞིན་ལས། །གང་དུའང་འདའ་བར་མ་མཛད་ཅིག །
དགེ་བ་འདི་ཡིས་འཁོར་བ་རྣམས། །འདི་འདྲར་རྟོགས་ཏེ་འདི་འདྲ་བའི། །
གཞལ་ཡས་ཁང་དུ་འདྲོངས་གྱུར་ཏེ། །གསང་སྔགས་འདི་བཞིན་སྤྱོད་པར་བསྔོ།།
གནས་སྐབས་ཀྲི་ཡའི་ལྷ་ལྔ་བཞིན། །པད་དཀར་སྟོང་ལྡན་ལྟེ་བ་ལ། །ཟླ་བ་ཞུན་
མའི་གདན་སྟེང་དུ། །ཕྱི་ནང་གསང་བ་དེ་ཉིད་ཀྱི། །བསྐྱེད་རྫོགས་ མཆོག་ཏུ་
བསྔགས་པར་ཤོག །གློ་བུར་འདི་ཡང་ཆོས་དབྱིངས་ལས། །ཐ་དད་ཅི་ཡང་ཡོད་
མ་མཆིས། །ཐ་དད་མེད་པར་ཕུན་ཚོགས་པའི། །བཀྲ་ཤིས་ཕུན་སུམ་ཚོགས་
པར་ཤོག །གཙང་མ་རིགས་ཀྱི་བཀྲ་ཤིས་ཤོག །ཐོག་མཐའ་བར་གསུམ་གཙང་
མ་ ལས། །གཡོས་པ་མེད་པའི་བཀྲ་ཤིས་ཤོག །ཅེས་པའི་བར་ གྱི་ ཡན་ ལག་
བདུན་པ་དང༌། རབ་འབྱམས་རྒྱ་མཚོ་དཔག་མེད་ན། །མཆོད་ཡོན་ཇི་སྙེད་ཡོད་
པ་ཀུན། །བདག་ གི་ དད་ པས་ འབུལ་ལགས་ ཀྱི། །ཅི་ བདེ་ བར་ ནི་ བཞེས་ སུ་
གསོལ། །ༀ་གུ་རུ་མཎྜ ལ་ས་པ་རི་ཝཱ་ར་ཨགྷཾ་པྲ་ཏཱིཙྪ་ཧཱུྃ་སྭཱཧཱ། མཆོད་ཡོན། དེ་
-172 -
བཞིན་དུ་མཆོད་ཡོན་གྱི་གནས་སུ།ཞབས་བསིལ། མེ་ཏོག བདུག་སྤོས། སྣང་
གསལ། དྲི་ཆབ། ཞལ་ཟས། སིལ་སྙན། ཞེས་སོགས་བཅུག་ཅིང་། པཱ་ཏྱཾ། པུཤྲཱི། དྷུ་
པེ། ཨ་ལོ་ཀེ། གནྡྷེ། ནེ་ཝིདྱ། ཤཔྟ། རྣམས་བཅུག་ལ་ཆུ་གཉིས་ཉེར་སྤྱོད་རོལ་མོས་
མཆོད། ཨེ་མ་ཧོ་མཆོད་པ་བླ་ན་མེད། །ཅེས་སོགས་ཀྱི་འདོད་ཡོན་ལྔ་དང་། ཞིང་
འདིར་འཁོར་ལོ་རིན་ཆེན་གྱིས། །ཞེས་སོགས་ཀྱིས་རྒྱལ་སྲིད་སྣ་བདུན་སོགས་འབུལ།
རྒྱལ་བའི་མདུན་ན་རྒྱལ་སྲས་བཟང་པོ་སྐྱོང་། །ཞེས་སོགས་དང་། ཡོངས་ཀྱི་དགེ་
བའི་བཤེས་གཉེན་ཡོངས་ཀྱི་མགོན། །ཞེས་སོགས་དང༌། རྣམ་དག་ སྐུ་ ལྔ་ མཆོག་
ཏུ་གཟུགས་བཟང་བ། །ཞེས་སོགས་ཤོ་ལོ་ཀ་གསུམ་དང༌། སྐྱོན་གྱིས་མ་གོས་ཞེས་
སོགས་དང་། ཀྱེ་མཐའ་གཉིས་ཞེས་སོགས། འཁོར་བ་ལས་སྒྲོལ་ ཞེས་སོགས་ཤོ་ལོ་
ཀ་ གཅིག་ རྣམས་ ཕྱག་ འཚལ་ བསྟོད་ པར་ བསྒྱུར་ ནས་ བསྟོད་ ལ། གོང་དུ་བཤད་པའི་
དམིགས་ པ་དང་ མ་ བྲལ་བའི་ངང་ནས། ཨོཾ་མ་ཎི་པདྨེ་ཧཱུཾ། ཞེས་ཡིག་དྲུག་བརྒྱ་ སྟོང་
སོགས་ཅི་ནུས་བཟླས། དེ་ནས་བླ་མ་དང་དཀྱིལ་འཁོར་བའི་གཏོར་མ་ལ་དམིགས་ཏེ། ཨ་
མྲྀ་ཏས་བསངས། སྭ་བྷ་ཝས་སྦྱངས། སྟོང་པའི་ངང་ལས་ཧཱུཾ་ལས་རིན་པོ་ཆེའི་སྣོད་
ཡངས་ཤིང་རྒྱ་ཆེ་བའི་ནང་དུ་ཨོཾ་ཨཱ༔ ཧཱུྃ་འོད་དུ་ཞུ་བ་ལས་བྱུང་བའི་ཡེ་ཤེས་ཀྱི་
བདུད་རྩིའི་རྒྱ་མཚོ་ཆེན་པོར་ (གྱུར།)ཨོཾ་ ཨཱཧཱུྃ། ལན་གསུམ་གྱིས་བྱིན་གྱིས་བརླབས་
ལ། བླ་དང་དཀྱིལ་འཁོར་པའི་ལྷ་རྣམས་ཀྱི་ལྗགས་ཧཱུྃ་ལས་སྐྱེས་པའི་རྡོ་རྗེ་རྩེ་
གཅིག་པ་དཀར་པོ་འོད་ཀྱི་སྨྱུ་གུ་ཅན་གྱིས་གཏོར་མའི་བཅུད་ཐམས་ཅད་དྲངས་
ཏེ་ གསོལ་བར་གྱུར། པར་བསམ་ལ། ཨོཾ་གུ་རུ་མཎྜལ་ས་པ་རི་ཝཱ་ར་ཨི་དཾ་བ་
ལི་ཏ་ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་འབུལ། ཇོ་བོའི་བཀའ་སྲུང་དཀར་པོ་བརྒྱད་ཅུ་
- 173 -



དང༌། བསྟན་སྐྱོང་སྒྲོལ་མ་བཅུ་གཉིས་ཀྱི་གཏོར་མ་ཡང་སྔར་བཞིན་བསངས་སྦྱངས་བྱིན་
གྱིས་བརླབས་ལ། ཨོཾ་བཛྲ་དྷརྨཱ་པ་ལ་ས་པ་རི་ཝཱ་ར་ཨི་དཾ་བ་ལིཾ་ཏ་ཁཱ་ཁ་ཁཱ་ཧི་ཁཱ་ཧི།
ལན་གསུམ་གྱིས་འབུལ་ལ། ཆོས་སྐྱོང་བའི་སྲུང་མའི་དབང་པོ་ཁྱེད་རྣམས་ ཀྱིས་
དམ་རྫས་རྒྱན་དང་ལྡན་པའི་གཏོར་མ་འདི་བཞེས་ལ་མཉམ་མེད་ཇོ་བོ་ཡབ་སྲས་
ཀྱི་བསྟན་པ་སྲུངས། དཀོན་མཆོག་གི་དབུ་འཕང་བསྟོད། དགེ་འདུན་གྱི་ཆོས་
འཁོར་སྐྱོངས། ཆོས་མི་ནུབ་པའི་རྒྱལ་མཚན་ཚུགས། ཁྱད་པར་དུའང་བདག་གི་
བྱང་ཆུབ་སྒྲུབ་པའི་འགལ་རྐྱེན་སོལ། མཐུན་རྐྱེན་ཐམས་ཅད་འབད་མེད་དུ་
འགྲུབ་པར་མཛད་དུ་གསོལ། ཞེས་འཕྲིན་ལས་བཅོལ། རྒྱལ་ཆེན་གཞིའི་གཏོར་ མའང་
གོང་དུ(འཆད་ཟིན་ལྟར་)འབུལ། རིགས་དྲུག་དང་གཞི་བདག་གི་གཏོར་མ་བརྒྱ་རྩ་ལྟར་
ཕུལ་པས་རུང་བར་མངོན། དེ་དག་ནི་དཀྱིལ་འཁོར་སྒྲུབ་པའི་ཚུལ་ལོ། །བདག་འཇུག་དང་
གཞན་ལ་དབང་སོགས་མི་བྱེད་པར་ཐིག་ལེའི་སྒྲུབ་པ་ཙམ་བྱེད་ན་འདི་ཙམ་གྱིས་འཐུས་སོ།
གཉིས་པ་བདག་ཉིད་འཇུག་ཅིང་དབང་བླང་བ་ནི། དེ་ནས་དགེ་སློང་སྣམ་སྦྱར་གྱོན་པ་ཞིག་
གིས་ལས་བུམ་གྱི་ཆུ་ཁྱེར་ལ་ཐམས་ཅད་ཀྱིས་ཁྲུས་བྱ། དཀྱིལ་འཁོར་ལ་བསྐོར་བ་གསུམ་
བྱས་ཤིང་ཕྱག་གསུམ་འཚལ་ཏེ་འདུག་ལ། དབང་གི་བྱ་བ་ཐམས་ཅད་བླ་མ་དང་དཀྱིལ་
འཁོར་གྱི་གཙོ་བོ་ཐ་མི་དད་པས་མཛད་པར་མོས་སློབ་མའི་བྱ་བ་ཐམས་ཅད་རང་གིས་བྱས་
པར་མོས་ལ། དང་པོར་མཎྜལ་ཕུལ་ལ། དེ་ནས་བླ་མ་དང་གཙོ་བོ་ཐ་དད་པའི་རྗེས་ཟློས་
མཛད་པར་མོས་ནས་གསོལ་བ་བཏབ་པ་ནི། ཕྱོགས་བཅུ་ན་བཞུགས་ པའི་སངས་
རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། སློབ་
དཔོན་བདག་ལ་དགོངས་སུ་གསོལ། བདག་མིང་འདི་ཞེས་བགྱི་བས། ཉེས་
དམིགས་ཅན་གྱི་འཁོར་བ་འདི་སྤངས་ཏེ། ཐར་པའི་ཡོན་ཏན་ཐོབ་པར་འཚལ་
བས། སློབ་ དཔོན་ གྱིས་ དེའི་ ལམ་ བསྟན་ དུ་ གསོལ། ཞེས་ལན་གསུམ་བྱ། དེའི་
ལན། མིང་འདི་ཞེས་བྱ་བ་ཁྱེད་རྣམས་འཁོར་བའི་འདམ་ལས་ འདའ་ བར་ བྱེད་
པའི་ལམ་ཐུན་མོང་མ་ཡིན་པ་ང་ལས་ཉན་པར་འདོད་དམ། དེ་ཁོ་ན་ལྟར་འཚལ་
བས་ཐུགས་བརྩེ་བའི་སླད་དུ་བདག་ལ་ཐུགས་བརྩེ་བར་མཛད་དུ་གསོལ། ཞེས་
ལན་གཅིག་བརྗོད། དེ་ནས་སྐྱབས་འགྲོའི་དམིགས་རྣམས་བཅོས་ལ་སྐྱབས་འགྲོ་ཐུན་མོང་
བ་བྱ་བ་ནི། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་
ཐམས་ཅད་བདག་ལ་དགོངས་སུ་གསོལ། སློབ་དཔོན་བདག་ལ་དགོངས་སུ་
གསོལ། ཕྱོགས་ བཅུ་ན་བཞུགས་ པའི་ སངས་ རྒྱས་དང་བྱང་ཆུབ་སེམས་དཔའ་
ཐམས་ཅད་དང་། སློབ་དཔོན་གྱིས་ བདག་ མིང་ འདི་ཞེས་བགྱི་བ་དཀོན་མཆོག་
གསུམ་ལ་སྐྱབས་སུ་འགྲོ་བར་མཛོད། ཅེས་གསོལ་འདེབས་ལན་གསུམ་བྱས་ལ། དེ་
ནས། ཕྱོགས་བཅུ་ན་བཞུགས་ པའི་ སངས་ རྒྱས་ དང༌ བྱང་ ཆུབ་སེམས་ དཔའ་
ཐམས་ཅད་བདག་ལ་ དགོངས་སུ་ གསོལ། སློབ་དཔོན་བདག་ལ་དགོངས་ སུ་
གསོལ། བདག་མིང་འདི་ཞེས་བགྱི་བ་དུས་འདི་ནས་བཟུང་སྟེ་ཇི་སྲིད་འཚོའི་བར་
དུ་རྐང་གཉིས་རྣམས་ཀྱི་མཆོག་སངས་རྒྱས་བཅོམ་ལྡན་འདས་རྣམས་ལ་སྐྱབས་
སུ་མཆིའོ། །ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་
ཐམས་ཅད་བདག་ལ་དགོངས་ སུ་ གསོལ། སློབ་དཔོན་བདག་ལ་དགོངས་སུ་
གསོལ། བདག་མིང་འདི་ཞེས་བགྱི་བ་དུས་འདི་ནས་བཟུང་སྟེ་ཇི་སྲིད་འཚོའི་བར་
དུ་ཞི་བ་འདོད་ཆགས་དང་བྲལ་བ་རྣམས་ཀྱི་མཆོག་ཆོས་རྣམས་ལ་སྐྱབས་སུ་
མཆིའོ། །ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་
- 174 -
• 175 -



ཐམས་ཅད་བདག་ལ་ དགོངས་སུ་ གསོལ། སློབ་དཔོན་བདག་ལ་དགོངས་སུ་
གསོལ། བདག་ མིང་འདི་ཞེས་བགྱི་བ་དུས་འདི་ནས་བཟུང་སྟེ་ཇི་སྲིད་འཚོའི་བར་
དུ་ཚོགས་རྣམས་ཀྱི་མཆོག་འཕགས་པའི་དགེ་འདུན་རྣམས་ལ་སྐྱབས་སུ་མཆིའོ།།
ཞེས་ལན་གསུམ་གྱིས་སྐྱབས་འགྲོ་ཐུན་མོང་བ་བླང་ངོ༌། དེ་ནས་སེམས་བསྐྱེད་པར་གསོལ་
བ་བཏབ་པ་ནི། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་བདག་ལ་དགོངས་སུ་གསོལ། སློབ་དཔོན་བདག་ལ་དགོངས་
སུ་གསོལ། ཇི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་རྣམས་དང་། ས་ཆེན་པོ་ལ་རབ་ཏུ་བཞུགས་པའི་བྱང་
ཆུབ་སེམས་དཔའ་ཆེན་པོ་རྣམས་ཀྱིས། དང་པོར་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་ཐུགས་བསྐྱེད་པ་དེ་བཞིན་དུ་བདག་མིང་འདི་ཞེས་བགྱི་
བ་ལ་ཡང༌། སློབ་དཔོན་གྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
སེམས་བསྐྱེད་པ་མཛོད་ཅིག ཅེས་ལན་གསུམ་བྱ། དེ་ནས་སྐྱབས་འགྲོ་ཁྱད་པར་ཅན་
བྱ་བ་ནི། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་
ཐམས་ཅད་བདག་ལ་དགོངས་སུ་གསོལ། སློབ་དཔོན་བདག་ལ་དགོངས་སུ་
གསོལ། བདག་མིང་འདི་ཞེས་བགྱི་བ་དུས་འདི་ནས་བཟུང་སྟེ་ཇི་སྲིད་བྱང་ཆུབ་
སྙིང་པོ་ལ་མཆིས་ཀྱི་བར་དུ་རྐང་གཉིས་རྣམས་ཀྱི་མཆོག་སངས་རྒྱས་ལ་སྐྱབས་
སུ་མཆིའོ། །ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་
ཐམས་ཅད་བདག་ལ་དགོངས་སུ་གསོལ། སློབ་དཔོན་བདག་ལ་དགོངས་སུ་
གསོལ། བདག་ མིང་འདི་ཞེས་བགྱི་བ་དུས་འདི་ནས་བཟུང་སྟེ་ཇི་སྲིད་བྱང་ཆུབ་
སྙིང་པོ་ལ་མཆིས་ཀྱི་བར་དུ་ཞི་བ་འདོད་ཆགས་དང་བྲལ་བ་རྣམས་ཀྱི་མཆོག་
ཆོས་རྣམས་ལ་སྐྱབས་སུ་མཆིའོ། །ཕྱོགས་བཅུ་ན་བཞུགས་པའི་སངས་རྒྱས་དང་
བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། སློབ་དཔོན་
བདག་ལ་དགོངས་སུ་གསོལ། བདག་མིང་འདི་ཞེས་བགྱི་བ་དུས་འདི་ནས་བཟུང་
སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་ཚོགས་རྣམས་ཀྱི་མཆོག་འཕགས་
པ་བྱང་ཆུབ་སེམས་དཔའ་ཕྱིར་མི་ལྡོག་པའི་དགེ་འདུན་ཆེན་པོ་རྣམས་ལ་སྐྱབས་
སུ་མཆིའོ། །ཞེས་ལན་གསུམ་བརྗོད། སེམས་བསྐྱེད་པ་ནི། ཕྱོགས་བཅུ་ན་བཞུགས་
པའི་སངས་རྒྱས་དང་བྱང་ཆུབ་སེམས་དཔའ་ཞེས་པ་ནས་ཡོངས་སུ་མྱ་ངན་ལས་
འདའ་བར་བགྱིའོ། །ཞེས་ པའི་ བར་ ལན་ གསུམ་ གྱིས་ སེམས་ བསྐྱེད། དེ་ ནས་ དངོས་
གཞི་ལ་ཐིག་ལེ་ཕྱི་མ་བཞིའི་ཐུགས་ཀར་འཇུག་པ་དང༌། དེ་ནས་དབང་རིམ་གྱིས་བླང་བའོ།
དང་པོ་ནི། རང་ཉིད་སྐད་ཅིག་གིས་ཐུབ་པ་དང་དབྱེར་མེད་པའི་ལོངས་སྐུ་ཐུགས་
རྗེ་ཆེན་པོ་ཞལ་གཅིག་ཕྱག་གཉིས་པར་གྱུར། བླ་མ་དང་གཙོ་བོ་ཐ་མི་དད་པའི་
ཐུགས་ཀ་ནས་བླ་མ་གཉིས་པ་སྤྱན་རས་གཟིགས་ཞལ་གཅིག་ཕྱག་གཉིས་པ་
ཞིག་གིས་རང་དང་སེམས་ཅན་ཐམས་ཅད་འཁྲིད་ཐིག་ལེ་ཕྱི་མ་བཞིའི་ཐུགས་
ཀའི་ སྒོ་ཝལ་ གྱིས་ ཕྱེ་ནས་ནང་དུ་ཞུགས། རང་གི་གནས་ཁང་གི་སྤྱན་རས་
གཟིགས་ཀྱི་ཐུགས་ཀར་གནས་པར་གྱུར། འདི་ནི་དཀྱིལ་འཁོར་བྲི་བའི་ཚེ་བཀོད་པ་
བསམ་གྱིས་མི་ཁྱབ་པའི་སྤྱན་རས་གཟིགས། དེ་ནས་ཐུགས་ཀར་མི་མཇེད་ཀྱི་ཐུབ་པ།
དེའི་ཐུགས་ཀར་ཁ་བ་ཅན་གྱི་ཐིག་ལེའི་སྤྱན་རས་གཟིགས། དེའི་ཐུགས་ཀར་རང་གི་
གནས་ཁང་གི་སྤྱན་རས་གཟིགས། དེའི་ཐུགས་ཀར་ཐིག་ལེ་བཅུ་དྲུག་གི་དཀྱིལ་འཁོར་
• 176-
-177-



ཡོངས་རྫོགས་བྲིས་པ་ཡིན་པས། དབང་ལེན་པའི་ཚེ་ཡང་འདི་ལྟར་བྱེད་པ་ནི་གླེགས་བམ་
གྱི་དགོངས་པའོ། །གཉིས་པ་དབང་རིམ་གྱིས་བླང་བ་ལ་བཅུ་དྲུག་ལས། དང་པོ་ཕྱི་བཀོད་
པ་བསམ་གྱིས་མི་ཁྱབ་པའི་ཐིག་ལེ་ནི། རང་གི་མདུན་དུ་པདྨ་དཀར་པོ་འདབ་མ་སྟོང་
དང་ལྡན་པ་དང་ཟླ་བའི་དཀྱིལ་འཁོར་གྱི་སྟེང་དུ་ནས་མཛད་པ། ཞེས་པའི་བར་
བསྒྲུབ་པའི་སྐབས་ལྟར་གསལ་བཏབ་ལ། དེའི་བ་སྤུའི་བུ་ག་ཐམས་ཅད་ན་སངས་
རྒྱས་བྱང་སེམས་ གྲངས་མེད་པ་བཞུགས་པ། ལ་དམིགས་ནས་དེ་ལ་དད་གུས་ཀྱི་ལྟ་
བ་དང་མཆོད་པ་སོགས་བྱས་པར་མོས་ལ། ཕྱག་དང་ཕྱག་ཡུལ་གཉིས་སྟོང་པའི་ནས་
གཡོས་པ་མེད་པའི་བཀྲ་ཤིས་ཤོག །ཅེས་ཡན་ལག་བདུན་པ་བྱས་ལ། ལྷ་ཚོགས་
ཐམས་ཅད་གསལ་ལ་རང་བཞིན་མེད་པར་གྱུར། ཅེས་དེའི་ངང་ལ་རྩེ་གཅིག་ཏུ་ལྷན་
ཏེ་མི་སྐྱོ་བའི་བར་དུ་མཉམ་པར་བཞག་ལ། དེ་ལ་སྐྱོ་ན། སྐྱབས་གནས་བླ་མ་རྗེས་སུ་དྲན་
པ། ལུས་ ལྷར་ རྗེས་སུ་དྲན་པ། ངག་བཟླས་བརྗོད་རྗེས་སུ་དྲན་པ། སེམས་ཅན་ཐམས་ཅད་
རྩ་བའི་བླ་མར་ (རྩ་བའི་མར་）རྗེས་སུ་དྲན་པ་དང་། སེམས་ཆོས་ ཉིད་ རྗེས་ སུ་དྲན་ པ་ སྟེ་
རྗེས་དྲན་ལྔའི་སྒོ་ནས་ལངས་ཏེ། བདག་གིས་སྣ་དྲངས་འགྲོ་དྲུག་ཐམས་ཅད་གཙོ་བོ་ལ་
སྐོར་བ་བྱེད་ཅིང་ཡིག་དྲུག་འུར་གྱིས་བགྲང་བར་མོས་ལ། ཨོཾ་མ་ཎི་པདྨེ་ཧཱུཾ། ཞེས་པ་ཇི་
ལྟར་རིགས་པ་བཟླས་པས། རྒྱལ་བ་རྒྱ་མཚོའི་གནས་གསུམ་ནས་འོད་ཟེར་དཀར་
དམར་མཐིང་གསུམ་བྱུང་། རང་གི་གནས་གསུམ་དུ་ཐིམ། ལུས་ངག་ཡིད་གསུམ་
གྱི་སྡིག་སྒྲིབ་དག སྐུ་གསུང་ཐུགས་ཀྱི་བྱིན་རླབས་ཐོབ་པར་གྱུར། བླ་མ་དང་
གཙོ་བོ་ཐ་མི་དད་པའི་ཐུགས་ཀའི་འོད་ཟེར་གྱིས་ཕྱོགས་བཅུའི་ཞིང་ནས་ སངས་
རྒྱས་བྱང་སེམས་ལྷ་དང་ལྷ་མོ་ཁྲོ་བོ་ཁྲོ་མོ་དཔག་ཏུ་མེད་པ་སྤྱན་དྲངས་ཏེ་རང་གི་
སྟེང་ཕྱོགས་ སུ་བཞུགས། དབང་ ལྷ་རྣམས་ ཀྱིས་ གདུགས་དང༌ རྒྱལ་མཚན་ལ་
སོགས་པའི་མཆོད་སྤྲིན་གྱིས་བར་སྣང་འགེངས། མེ་ཏོག་དང་གུར་གུམ་དང་
ཙནྡན་ཕྱེ་མ་སོགས་ཀྱི་ཆར་འབེབ། ལྷའི་རྔ་བོ་ཆེ་ལ་སོགས་པ་རོལ་མོའི་སྒྲ་དང་
བཀྲ་ཤིས་ཀྱི་ཚིགས་བཅད་གསུང་བར་གྱུར། ཕུན་སུམ་ཚོགས་པ་ཞེས་སོགས་རོལ་
མོ་དང་བཅས་པས་བརྗོད། ཇི་ལྟར་བལྟམས་པ་སོགས་དང་། ཨོཾ་སརྦ་ཏ་ཐཱ་ག་ཏ་ཨ་
བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུྃ། ཞེས་སྤྱི་བོ་ནས་དབང་བསྐུར་བས་ལུས་གང་། དྲི་
མ་དག རང་གི་ས་བོན་གྱིས་སྤྱི་བོར་བརྒྱན། དབང་གི་ལྷ་རྣམས་རང་ལ་ཐིམ་
པར་གྱུར། དེ་ལྟར་བྱས་པས་གཙོ་བོ་མཉེས་ནས་ཐུགས་ཀའི་སྒོ་ཕྱེ་བའི་ནང་ནས་
འོད་ཟེར་བྱུང་བས་གཙོ་བོ་དེ་ཉིད་ཀྱི་འཁོར་རྣམས་དང་རང་དང་སེམས་ཅན་
ཐམས་ཅད་དྲངས་ཏེ་རྒྱལ་བ་རྒྱ་མཚོའི་ཐུགས་ཀར་ཞུགས་པས་རྒྱལ་བ་རྒྱ་མཚོ་
ཉིད་ངོ་བོ་ལ། རྣམ་པ་རང་གི་མདོག་དང་འདྲ་བའི་འོད་ཀྱི་གཞལ་ཡས་ཁང་།
སྟེང་ ཨཾ་ གྱི་རྣམ་པ། ཤར་མ། ལྷོ་ཎི། ནུབ་པད། བྱང་མེ། འོག་གཞི་ ཧཱུཾ་ གི་རྣམ་
པར་སྣང་བའི་གཞལ་ཡས་ཁང་དུ་གྱུར། ཐིག་ལེ་གཉིས་པ་འདི་ནས་བཟུང་བཅུ་དྲུག་
པའི་བར་ཐམས་ཅད་ལ་པཾ་ལས་པདྨ་ཞེས་སོགས་གདན་ས་བོན་ལས་བསྐྱེད་པ་དང་། ལྷ་
རྣམས་ས་བོན་ལས་བསྐྱེད་པ་དོར་ཏེ་རིམ་པ་བཞིན་དུ། རང་གི་མདུན་དུ་པདྨ་དང་ཟླ་
བའི་གདན་ ནམ་ཉི་མའི་གདན་གྱི་སྟེང་དུ། ཞེས་སྐུ་མདོག་ཕྱག་མཚན་གཞན་ཐམས་
ཅད་སྔར་བསྒྲུབ་པའི་སྐབས་བཤད་པ་ལྟར་གསལ་བཏབ། གཞན་ཡན་ལག་བདུན་པ། ལྷ་
ཚོགས་རང་བཞིན་མེད་པ་བསྒོམ་པ། རྗེས་དྲན་ལྔ་ གསལ་བཏབ་ལྷའི་སྐུར་ལངས་པ།
གནས་གསུམ་ནས་བདུད་རྩིའི་རྒྱུན་གྱིས་སྡིག་སྒྲིབ་སྦྱངས་པ། དབང་ལྷ་སྤྱན་དྲངས་པ་ནས་
སྐྱེ
སྐྱེ
- 178-
- 179 -



བུམ་ཆུས་དབང་བསྐུར་བ་ཤིས་པ་བརྗོད་པ། དབང་ལྟ་བསྟིམ་ནས་ས་བོན་གྱིས་རྒྱས་
བཏབ་པ་གཙོ་བོ་མཉེས་ནས་ཐུགས་ཀའི་ནང་དུ་དྲངས་ནས། གཙོ་བོ་གཞལ་ཡས་ཁང་
ཡིག་དྲུག་གི་རྣམ་པ་ཅན་དུ་གྱུར་པའི་བར་ཐམས་ཅད་གོང་དུ་བཤད་པ་སངས་རྒྱས་ཆོས་
སྐུའི་བར་དུ་རིགས་འགྲེ་བར་བྱས་ནས། བཟླས་བརྗོད་ཀྱི་སྔགས་མི་འདྲ་བའི་ཁྱད་པར་ནི།
ཐིག་ ལེ་ གཉིས་ པ། ཨོཾ་མུ་ནེ་མུ་ནེ་མཧཱ་མུ་ནེ་ཡེ་སྭཱཧཱ། དང༌། གསུམ་པ་དང་ ། བཞི་པ་
ཡིག་དྲུག ལྔ་པ་ལ། ཏདྱ་ཐཱ། ཨོཾ་ག་ཏེ་ག་ཏེ་པཱ་ར་ག་ཏེ་པ་ར་སཾ་ག་ཏེ་བོ་དྷི་སྭཱཧཱ།
དྲུག་པ་མུ་ནེ། བདུན་པ་ཡིག་དྲུག བརྒྱད་པ་ལ། ༀ་ཏཱ་རེ་ཏུཏྟཱ་རེ་ཏུ་རེ་སྭཱཧཱ། དགུ་པ་ལ་
དེའི་སྭཱཧཱའི་ཚབ་ཏུ་ཧཱུྃ་ཕཊ་སྦྱར། བཅུ་པ་ལ། ༀ་ཙཎྜ མཧཱ་རོ་ཥ་ན་ཧཱུྃ་ཕཊ། བཅུ་གཅིག་
པ་ལ། ཨོཾ་མཧཱ་གུ་རུ་དཱི་པཾ་ཀ་ར་ཨ་ཏི་ཤ་སྭཱཧཱ། བཅུ་གཉིས་པ་ལ་ཡིག་དྲུག བཅུ་
གསུམ་པ་ལ། ཨོ་མེ་ཏྲི་ཡེ་སྭཱཧཱ། བཅུ་ བཞི་ པ་ལ། ༀ་ཝཱ་གི་ཤྭ་རི་མཾ། བཅོ་ ལྔ་ པ་ ལ།
ཨོཾ་བཛྲ་དྷིཀ་ཧཱུྃ། བཅུ་དྲུག་པ་ལ། ༀ་དྷརྨ་ཀཱ་ཡ་སིདྡྷི་ཧཱུྃ། ཞེས་པ་རྣམས་སོ། །བཅུ་དྲུག་
པ་འདིར་གཞལ་ཡས་ཁང་དུ་གྱུར་པ་ཞེས་པ་ཡན་འདྲ་བ་ལ། དེ་ནས་རང་ཉིད་གཙོ་བོའི་
ཐུགས་ཀར་ཐིག་ལེ་སེར་པོ་ཡུངས་འབྲུ་ཙམ་དྭངས་ཤིང་གསལ་བ། སྤྲོ་ན་ནམ་
མཁའི་ཁམས་ ཁྱབ་ པ། བསྡུ་ན་རྡུལ་ཕྲན་ཙམ་དུ་བསྡུ་ བར་ ནུས་ པ། མེ་ ལོང་
དྭངས་པའི་ངོས་ལྟར་གཟུགས་བརྙན་ཐམས་ཅད་འཆར་བ། འོད་ཟེར་སྣ་ལྔའི་
རང་བཞིན་ཅན་དུ་གྱུར། དེ་ལས་འོད་ཟེར་འཕྲོས་སྣོད་བཅུད་ཐམས་ཅད་འོད་དུ་
ཞུ་ནས་བཀོད་པ་བསམ་གྱིས་མི་ཁྱབ་པའི་ལྷ་གཞལ་ཡས་ཁང་གི་རྣམ་པ་གདན་
ལ་ཐིམ། དེ་རྣམས་ཀྱང་རང་རང་གི་ཁ་དོག་གི་ཐིག་ལེར་གྱུར་ནས་ཕྱི་མ་ཕྱི་མ་
ནང་མ་ལ་ཐིམ། ཐིག་ལེ་སེར་པོ་སྲན་མ་ཙམ་ཞིག་ཏུ་གྱུར། དེ་ཉིད་སངས་རྒྱས་
ཆོས་སྐུར་ཐིམ། དེ་ཡང་སྤྱི་བོའི་ཨོཾ་ལ་ཐིམ། ༀ་ ཡང་ཨཱལ་ཐིམ། ཨཱཧཱུྃ་ལ་ཐིམ།
ཧཱུྃ་ཡང་ཐུགས་ཀའི་ཤིན་ཏུ་ཕྲ་བའི་རླུང་སེམས་བྱང་ཆུབ་ཀྱི་ཐིག་ལེ་ལ་ཐིམ་ནས་
སྟོང་ཉིད་སྙིང་རྗེ་གཉིས་སུ་མེད་པར་གྱུར། ཅེས་དེའི་ངང་ལ་རྩེ་གཅིག་མཉམ་པར་
བཞག་ལ། སྐྱོ་ན་རྗེས་དྲན་ལྔའི་སྒོ་ནས། སྤྱན་རས་གཟིགས་ཞལ་གཅིག་ཕྱག་གཉིས་
པའི་སྐུར་གྱུར། ཅེས་བརྗོད་ལ་གང་སྣང་ཐམས་ཅད་ཐིག་ལེ་ཆེན་པོའི་དབྱིངས་ཉིད་དུ་
ཁྱེར་ལ་སྤྱོད་ལམ་ལ་འཇུག་པར་བྱའོ། །གསུམ་པ་མཇུག་གི་ཆོ་ག་ལ་དེ་ལྟར་དངོས་གཞིའི་
ཚུལ་རྣམས་ལེགས་པར་རྫོགས་ནས་བསྙེན་པའི་སྔགས་རྒྱུན་དུ་བྱེད་པ་རྣམས་ཀྱང་བཞག་
ལ་གཟུངས་ཐག་ཀྱང་བསྡུས། བུམ་ཆུ་ལྷག་མ་རྣམས་ཡོན་བདག་སོགས་ཀྱིས་འཐུང་ཞིང་
ཁྲུས་བྱེད་དུ་གཞུག དཀར་གསུམ་མངར་གསུམ་ལ་སོགས་པའི་ཟས་གཙང་མ་ཅི་འབྱོར་པ་
དེར་ འཁོད་ པ་ ཐམས་ ཅད་ལ་ཚིམ་པར་མཆོད་ལ། བསྔོ་བ་སྨོན་ལམ་བཀྲ་ཤིས་ནི། བླ་མ་
རྡོ་རྗེ་ནས་བཀྲ་ཤིས་རྟག་ཏུ་ཤིས་པར་ཤོག །ཅེས་གླེགས་བམ་ནས་འབྱུང་བ་ལྟར་བྱས་
ལ་མེ་ཏོག་གི་ཆར་ཕབ། མཎྜལ་གྱི་རྡུལ་ཚོན་རྣམས་ས་གཙང་མའམ། ཆུ་བོའི་གཞུང་ངམ།
རི་བོ་མཐོན་པོའི་རྩེར་བསྐྱལ་ཏེ་ལས་ཀྱི་རྗེས་མི་མངོན་པར་བྱའོ། །
སྨྲས་པ། ཨ་ཏི་ཤ་དང་ རྒྱལ་བ་རྒྱ་མཚོ་ཡི། །ཐུགས་བཅུད་སྙིང་པོ་
ཐིག་ལེ་བཅུ་དྲུག་གི །སྒྲུབ་དཀྱིལ་ལེགས་བཤད་རིན་ཆེན་སྒྲོན་མེ་འདི། །རང་
བཟོ་སྤངས་ཏེ་དམ་པའི་གསུང་བཞིན་བཀོད། །འདིར་འབད་མཁའ་མཉམ་འགྲོ་
བ་མ་ལུས་པ། །དྲི་མེད་བཀའ་གདམས་སྙིང་པོ་སྟོང་ཉིད་དང་། །སྙིང་རྗེ་དབྱེར་
མེད་ཐིག་ལེའི་ལམ་འདི་ལ། །རྟག་ཏུ་ སྒྲུབ་པ་སྙིང་པོར་བྱེད་པར་ཤོག །ལམ་
བཟང་འདི་ཡང་ལྷུན་པོ་གནས་ཀྱི་བར། །དེ་སྲིད་ཐོས་བསམ་བསྒོམ་དང་བསྒྲུབ་
，
- 180 -
- 181 -



༄༅། །སྟོང་ཉིད་སྙིང་རྗེ་དབྱེར་མེད་ཐིག་ལེའི་ཆོས། །
གསལ་བྱེད་དངུལ་དཀར་མེ་ལོང་
འདི་ན་བཞུགས། །
པ་ཡིས། །ཕྱོགས་དུས་ཀུན་ཁྱབ་ཡར་ངོའི་ཟླ་བ་ལྟར། །སླར་ཡང་འཕེལ་ཞིང་
རྒྱས་པའི་བཀྲ་ཤིས་ཤོག །ཚུལ་དེ་སྒྲུབ་ལ་ཐོགས་མེད་དམ་ཚིག་ཅན། །དཀར་
པོ་བརྒྱད་ཅུ་བསྟན་སྐྱོང་བཅུ་གཉིས་དང༌། །དམ་ཚིག་ཅན་གྱི་ཤ་ཟ་མཆེད་བཞི་
སོགས། །སྲུང་མའི་ཚོགས་ཀྱིས་གཡེལ་མེད་གྲོགས་མཛོད་ཅིག །འདི་ཉིད་་་་
བསྐུལ་དང་བསྒྲུབ་ པའི་ མཐུན་ པའི་ རྐྱེན། །ལེགས་པར་སྦྱོར་བའི་ བྱེད་པོར་
གཏོགས་ཀུན་ཀྱང༌། །སྐྱེ་བ་ཀུན་ཏུ་ཇོ་བོ་ཡབ་སྲས་ཀྱིས། །རྗེས་བཟུང་ཆོས་ཀྱི་
དཔལ་ལ་སྤྱོད་གྱུར་ཅིག །
ཅེས་བཀའ་གདམས་ཐིག་ལེ་བཅུ་དྲུག་གི་སྒྲུབ་དཀྱིལ་ལེགས་བཤད་རིན་པོ་ཆེའི་
སྒྲོན་མེ་ཞེས་བྱ་བ་འདི་ནི་བྱུང་རྭ་སྒྲེང་རྒྱལ་བའི་དབེན་གནས་ཀྱི་འདུས་སྡེར་ཐིག་ལེའི་སྒྲུབ་
པ་གསར་དུ་འཛུགས་སྐབས་བཀླགས་ཆོག་ཏུ་འདོན་བདེ་བ་ཞིག་གྱིས་ཞེས་རྣམ་དཔྱོད་
མཆོག་ཏུ་ཡངས་པའི་གཉེར་ཆེན་ངག་དབང་བསམ་འཕེལ་གྱིས་བསྐུལ་བར་བརྟེན་སྤྱིར་
འདི་ཉིད་ཀྱི་ཆོས་དམ་པ་མང་པོས་མཛད་པ་སྣང་ནའང་། ཕལ་ཆེར་གླེགས་བམ་དང་མི་
མཐུན་པ་མང་ཞིང་། ཡིག་ཆ་འགའ་ཞིག་འདུག་པ་རྣམས་ཀྱང་ཚོགས་ལྟ་བུར་འདོན་ཤིན་ཏུ་
མི་བདེ་བ་བཅས། འདིར་ནི་གཙོ་ཆེར་གླེགས་བམ་རིན་པོ་ཆེའི་ནང་གི་འབྲོམ་གཞོན་ནུ་བློ་
གྲོས་ཀྱིས་མཛད་པའི་ཆོ་ག་ཉིད་གཞིར་བཞག་པ་ལ་དམ་པ་རྣམས་ཀྱི་མན་ངག་གིས་ཀྱང་
རྣམ་པར་བརྒྱན། འདོན་བདེ་བ་འབའ་ཞིག་གཙོ་བོར་བྱས་ཏེ་བཀའ་གདམས་ཀྱི་གདམས་
ངག་མང་དུ་ཐོས་པ་འཇམ་དབྱངས་བདེ་བའི་རྡོ་རྗེས་ཇོ་བོ་ཡབ་སྲས་ཀྱི་གླེགས་བམ་རིན་པོ་
ཆེ་གསུང་བའི་སྒྲུབ་གནས་དཔལ་གྱི་ཡེར་པ་ལྷ་རི་སྙིང་པོ་དང་འདབས་ཆགས་པའི་དབེན་
གནས་ཉི་མ་སྡིངས་སུ་ས་གའི་ཟླ་བ་གསར་དུ་ཚེས་པའི་དུས་བཟང་པོ་ལ་སྦྱར་བའོ། །འདིས་
ཀྱང་བསྟན་པ་དང་སེམས་ཅན་ལ་ཕན་མྱུར་དུ་ཐོག་པར་གྱུར་ཅིག། སརྦ་མངྒ་ལཾ།།
ན་མོ་གུ་རུ་བྷུ། མཐའ་ཡས་འགྲོ་བའི་མགོན་པོ་ཟླ་མེད་པ། །མར་མེ་
མཛད་དང་རྒྱལ་བའི་འབྱུང་གནས་ཞེས། །ལྷ་བཞི་ཆོས་གསུམ་རྣམ་ཐར་གཙང་
མ་འཛིན། །ཡབ་སྲས་བརྒྱུད་པར་བཅས་ལ་ཕྱག་འཚལ་ལོ། །
དེ་ལ་འདིར་ཤིན་ཏུ་གསང་བའི་ཐིག་ལེ་འདི་རྟེན་གྱི་གང་ཟག་ཇི་ལྟ་བུས་ཉམས་སུ་
ལེན་ན། ཇོ་བོའི་ཞལ་ནས། ང་དང་ཁྱོད་ལ་སྙིང་ཐག་པས། ངུར་སྨྲིག་གོས་ཀྱིས་ལུས་
བརྒྱན་པ། །རྣམ་ཐར་སྙིང་པོ་སྙིང་དུ་ལེན། །འདུལ་བ་བཞིན་དུ་འདུལ་ཁྲིམས་བསྲུང་། །
མདོ་སྡེ་བཞིན་དུ་ལྷག་བསམ་ སྦྱང་། །མངོན་པ་བཞིན་དུ་ལྷག་ཤེས་རྒྱས། །གཞི་མ་མ་
འཕྱུགས་ཚུལ་ཁྲིམས་གཙང༌། །ལམ་སྣ་མ་འཕྱུགས་ཚད་མེད་འགྲོ། །འབྲས་བུ་མི་འཕྱུགས་
འཚང་རྒྱ་བའི། །སྐྱེས་བུ་དེ་ནི་འདི་བསྟན་ཡུལ། །འདི་ཡི་བྱ་བ་རྒྱབ་ཀྱི་ཕྱོགས། །མི་གྲལ་
ནས་བུད་ རི་ དྭགས་ བཞིན། །འཕྲལ་ ལ་ ཟས་འཚོལ་བྱ་དང་འདྲ། །ཀོག་སྟེ་ལངས་ པས་
གཞིས་རྫོགས་པ། །བྱར་མེད་དེ་ནི་བསྟན་ཡུལ་ཡིན། །ཞེས་གསུངས་པ་དང་མཐུན་པའི་
ཉམས་སུ་ལེན་པ་པོས། འབྲོམ་རིན་པོ་ཆེའི་ཞལ་ནས། རྗེ་སངས་རྒྱས་བྱ་བ་ཀུན་མཁྱེན་
ཡིན། །དེ་སྤངས་རྟོགས་ཚོགས་གཉིས་མཐར་ཕྱིན་ཡིན། །ང་ཕ་མའི་དོན་དུ་དེ་འདོད་པས། །
དུས་དང་པོར་ཐོས་པས་སྒྲོ་འདོགས་བཅད། །དུས་གཉིས་པར་བསམ་པས་སྒྲོ་འདོགས་
• 182 -
- 183-



བཅད། །དུས་གསུམ་པར་བསྒོམ་པས་སྒྲོ་འདོགས་བཅད། །ཀྱེ་དེ་ཡང་གཅིག་ཉིད་མ་ཡིན་
ཏེ། །ང་ཐོས་དུས་ཚེ་ན་བསམ་བསྒོམ་བདོ། །ང་བསམ་དུས་ཚེ་ན་ཐོས་བསྒོམ་བདོ། །ང་
བསྒོམ་དུས་ཚེ་ན་ཐོས་བསམ་བདོ། །ང་གཅིག་ཏུ་མ་ལུས་བསྡོམས་བྱས་ནས། །ཆོས་ལམ་དུ་
ཁྱེར་ནས་འགྲོ་ཤེས་པས། །ང་བཀའ་གདམས་ཕྱོགས་ཆར་མ་ལྷུང་བས། །དོན་བརྒྱ་འབག་
བཞིན་དུ་འཕྲུལ་ཤེས་པའི། །ལེགས་ཀུན་ཏུ་རྟོགས་དེ་བཀའ་གདམས་ཡིན། །ཞེས་
གསུངས་པ་ལྟར། བཀའ་སྡེ་སྣོད་རབ་འབྱམས་ལ་ཐོས་བསམ་སྒོམ་གསུམ་ཕྱོགས་རེ་ཙམ་
མིན་པར་སྦྱངས་ནས། འབྲོམ་རིན་པོ་ཆེའི་ཞལ་ནས། ལར་དབུ་མའི་ངང་དུ་སྣ་ཚོགས་སྣང་།
ཆོས་ཐམས་ཅད་རྫུན་པའི་སྣང་བ་ཡང་། །གཟུགས་མེད་ན་གཟུགས་བརྙན་ག་ལ་འབྱུང་། །
དེས་རྒྱུ་སོང་རྫུན་ཡང་འབྲས་འབྱུང་བས། །ལས་ཁྱད་དུ་མི་གསོད་ཉམས་ལེན་པའི། །ང་ལྟ་
བའི་བརྒྱུད་པ་བཀའ་གདམས་ཡིན། །ང་ཐིག་ལེ་གཅིག་ཏུ་དཔག་མེད་པའི། །ལྷ་གཞལ་
ཡས་བསྐྱེད་དེ་མཆོད་བྱེད་ཀྱང་། །ལས་ཕྲ་ཞིབ་སྟོན་པའི་ཆོས་རྣམས་ལ། །ང་སྒྲོ་སྐུར་མི་
འདེབས་ ཉམས་ ལེན་ པ། །ངེད་བྱིན་རླབས་བརྒྱུད་པའི་བཀའ་གདམས་ཡིན། །ཆོས་སྣང་
སྟོང་སྒྱུ་མའི་གཞལ་ཡས་སུ། །ཡར་ས་ལམ་རིམ་གྱིས་བགྲོད་གྱུར་ཏེ། །རྒྱུ་ཚོགས་གཉིས་
མཐར་ཕྱིན་སངས་རྒྱས་པ། །ང་སྤྱོད་པའི་བརྒྱུད་པ་བཀའ་གདམས་ཡིན། །ཞེས་གསུངས་པ་
ལྟར་ གྱི་བརྒྱུད་པ་གསུམ་ལྡན་ གྱི་ཉིང་ཁུ་ སྒྲོལ་མའི་ཞལ་ནས། སྲས་ཀྱི་ཐུ་བོ་སྤྱན་རས་
གཟིགས། །ཁྱོད་ཀྱི་རྗེས་འབྲང་ཁོ་མོས་བསྐྱབས། །ཁོ་མོའི་གདམས་པ་འདི་ལོངས་ལ། །
རྗེས་སུ་འབྲངས་བ་བསྟན་པར་གྱིས། །སྐྱབས་གནས་བླ་མ་དྲན་པར་མཛོད། །ལུས་ནི་ལྷ་ཡི་
རང་བཞིན་ལ། །ངག་ནི་བཟླས་བརྗོད་བརྩོན་པར་མཛོད། །འགྲོ་བ་མ་ལུས་ཕ་མར་བསྒོམ།
སེམས་ཀྱི་གནས་ལུགས་སྟོང་པར་སྦྱང་། །ལྔ་པོ་དེ་ཡི་སྐྱ་བར་ནས། །དགེ་རྩ་ཐམས་ཅད་
དག་པར་མཛོད། །ཅེས་གདམས་པ་ལྟར། རྗེས་དྲན་ལྔ་ཡི་སྒོ་ནས། འདུལ་བ་ནས་སྔགས་
ཀྱི་བར་བསྟན་པ་ཐམས་ཅད་མི་འགལ་བར་སྟན་ཐོག་གཅིག་ཏུ་ཉམས་སུ་ལེན་པ་ལ། སྦྱོར་
དངོས་རྗེས་གསུམ་ལས། དང་པོ་ནི། ཡིད་མཐུན་གྱི་གནས་སུ་ཇོ་བོ་ཡབ་སྲས་ཀྱི་སྐུ་བརྙན་
སོགས་རྟེན་བཀྲམ། བླ་མ་ལྷ་བཞི་ཆོས་སྐྱོང་གཞི་བདག་རིགས་དྲུག་རྣམས་ཀྱི་དཀར་གཏོར།
མཆོད་རྫས་རྣམས་གཙང་སྦྲ་ཆེ་ཞིང་བཀོད་པ་མཛེས་པར་བཤམས་ནས། སྟན་བདེ་བ་ལ་
ལུས་རྣམ་སྣང་གི་ཆོས་བདུན་ལྡན་གྱིས་འཁོད་ནས། རྒྱས་པ་ན་རང་རྒྱུད་བསྐུལ་མ་དང་། ཇི་
ལྟར་ནམ་མཁའ་མཉམ་པ་སོགས་ཡིད་འཁུལ་ངེས་སུ་འདོན་ཅིང་། མདོར་བསྡུ་ན། དལ་
འབྱོར་དང༌། མི་རྟག་པ། ལས་འབྲས། འཁོར་བའི་ཉེས་དམིགས། བྱམས་སྙིང་རྗེ་བྱང་ཆུབ་
ཀྱི་སེམས་ཏེ་འགྲོ་ཀུན་ཕ་མར་རྗེས་དྲན་དང་དབུ་མའི་ལྟ་བའི་བར་ཤར་སྒོམ་བྱས་ཏེ་རང་
སེམས་སྐྱེ་མེད་རྗེས་དྲན་སྔོན་དུ་བཏང་ནས། བླ་མ་རྗེས་དྲན་ནི། བླ་མ་རྣམས་སྤྱི་བོར་མཐོ་
བརྩེགས་སུ་བཞུགས་པར་མོས་ལ།
རྒྱལ་བའི་མདུན་ན་རྒྱལ་སྲས་བཟང་པོ་སྐྱོང་། །རྒྱལ་བར་གནས་ཀྱང་མ་རྒྱལ་
ལྟ་བུར་སྟོན། །རྒྱ་བོད་བསྟན་པའི་སྒྲོན་མེ་ཨ་ཏི་ཤ། །མར་མེ་མཛད་པའི་ཞབས་
ལ་ཕྱག་འཚལ་ལོ། །གང་གི་རང་བཞིན་དམིགས་མེད་སྙིང་རྗེ་ཉིད། །མཁའ་ཁྱབ་
འགྲོ་ལ་གང་འདུལ་སྐུར་སྣང་ཡང་། །བསམ་གྱིས་མི་ཁྱབ་སྦས་པའི་བརྟུལ་ཞུགས་
ཅན། །རྒྱལ་བའི་འབྱུང་གནས་ཞབས་ལ་ཕྱག་འཚལ་ལོ། །མཁྱེན་རབ་ཕ་མཐའ་
ཡས་ པ་འཇམ་དཔལ་དབྱངས། །མི་ཡི་ཟོལ་གྱིས་རྒྱལ་བ་ཡབ་སྲས་ཀྱི། །རྣམ་
ཐར་གཙང་མས་ཐུགས་ཀྱི་བུམ་བཟང་གཏམས། །ལེགས་པའི་ཤེས་རབ་ཞབས་
ལ་ཕྱག་འཚལ་ལོ། །ཡབ་སྲས་གསུམ་གྱིས་དངོས་སུ་བྱིན་བརླབས་ཤིང་། །ལྷ་
ཆོས་བདག་པོ་ལེགས་པའི་ཤེས་རབ་ཀྱིས། །སྙིང་གི་ཐིག་ལེར་བསྐྱངས་པའི་སྲས་
ཀྱི་མཆོག །ཤེས་རབ་རྒྱལ་མཚན་ཞབས་ལ་ཕྱག་འཚལ་ལོ། །རྒྱལ་བ་རྒྱ་མཚོ་ཉིད་
དང་དབྱེར་མེད་ཀྱང། །རྒྱལ་བའི་འབྱུང་གནས་སྐྱེས་རབས་ནོར་བུའི་ཕྲེང་། །རང་
- 185 -
- 184-



དོན་དྲི་མས་མ་གོས་འཛིན་མཁས་པ། །གཞོན་ནུ་རྒྱལ་མཚན་ཞབས་ལ་ཕྱག་
འཚལ་ལོ། །དེ་སྲས་རྒྱལ་བས་ལུང་བསྟན་སྒྲོལ་མས་བྱིན། །ལྷ་ཆོས་གདུང་དང་
དབུ་སྐྲ་ ཕྱག་མཚན་བརྙེས། །ཀུན་གྱི་དམ་པར་གྱུར་པའི་རྣལ་འབྱོར་པ། །རིན་
ཆེན་རྒྱལ་མཚན་ཞབས་ལ་ཕྱག་འཚལ་ལོ། །དེ་ཡི་སྲས་པོ་རྒྱ་གར་གནས་ཆེན་དུ།།
སྔོན་དུས་ཇོ་བོས་ལེགས་བསྐྱངས་གདམས་པས་སྨིན། །སྡོམ་བརྩོན་དམ་པ་ལྷ་
ཆོས་ཀུན་འཛིན་པའི། །ཞང་སྟོན་དར་མ་རྒྱལ་མཚན་ལ་ཕྱག་འཚལ། །སྔོན་ཚེ་ཇོ་
བོ་བོད་དུ་གདན་འདྲེན་ཕྱིར། །སྐུ་ལུས་ཕངས་མེད་གཏོང་མཛད་ཡེ་ཤེས་འོད།།
ནཱ་ལེནྡྲ་ནས་འདིར་བྱོན་ལྷ་ཆོས་འཛིན། །བྱང་ཆུབ་བཟང་པོའི་ཞབས་ལ་ཕྱག་
འཚལ་ལོ། །དེ་ སྲས་ བློ་གྲོས་མཁའ་ལྟར་རབ་ཡངས་ པའི། །ཆོས་ཚུལ་ཟབ་མོ་
ལེགས་པར་བསྩལ་ལོ་ཞེས། །དམ་བཅས་བཞིན་དུ་བསྟན་པའི་སྙིང་པོ་བཞེས། །
ནམ་མཁའ་རིན་ཆེན་ཞབས་ལ་ཕྱག་འཚལ་ལོ། །དེ་ཡི་སྲས་པོ་སྔོན་འབྲེལ་སྦྱངས་
པ་ཅན། །སྤྱན་རས་གཟིགས་བཞིན་སྦས་པའི་བརྟུལ་ཞུགས་སྐྱོང་། །འཇམ་
དབྱངས་གཞོན་ནུའི་བློ་གྲོས་ལྟར་གསལ་བ། །ཟབ་དོན་རྫོགས་པར་མཛད་ལ་
ཕྱག་འཚལ་ལོ། །ཡོངས་འཛིན་བརྒྱུད་པའི་དགོངས་དོན་ཇི་བཞིན་དུ། །ཟབ་དོན་
གླེགས་བམ་རིན་ཆེན་ཐུགས་ལ་འཆང་། །ཀུན་ལ་ཆགས་མེད་ཆོས་འདི་སྟོན་
པ་པོ། །བརྒྱུད་པའི་བླ་མ་རྣམས་ལ་ཕྱག་འཚལ་ལོ། །འབྲོམ་ལས་ཆོས་འདི་
དངོས་གསན་འབྲོམ་སྟོན་དངོས། །ངག་གི་དབང་ཕྱུག་བློ་བཟང་རྒྱ་མཚོ་དང་། །
སྙིང་གི་ཐིག་ལེའི་མཛོད་འཛིན་དགེ་ལེགས་མཚན། །དེ་སྲས་བྱམས་པའི་མཚན་
ཅན་ལ་ཕྱག་འཚལ། །(བླ་བརྒྱུད་ཁ་སྐོང་ནི། ཀུན་སྤངས་བྱ་བྲལ་ཡེ་ཤེས་རྒྱལ་
མཚན་དང་། །གྲུབ་པའི་དབང་ཕྱུག་བཙན་གཉའ་བསོད་ནམས་གྲགས། །བཀའ་
གདམས་གཞུང་འཛིན་གྲགས་པ་ ཆོས་ འཕེལ་ མཚན། །མན་ ངག་ མཛོད་འཛིན་
གསུམ་ལ་ཕྱག་འཚལ་ལོ། །མང་ཐོས་གྲུབ་དབང་མཉམ་ཉིད་རྡོ་རྗེ་དང༌། །ཟབ་
ལམ་མངོན་གྱུར་ བློ་ བཟང་ ཚེ་ དབང་ ཞབས། །མཁས་གྲུབ་ཆེན་པོ་བློ་བཟང་
བསམ་གཏན་དཔལ། །ཟླ་མེད་བླ་མ་གསུམ་ལ་ཕྱག་འཚལ་ལོ། །ངེས་དོན་གྲུབ་
དབང་ཡེ་ཤེས་ཐོགས་མེད་དང༌། །སྙིང་རྗེའི་མངའ་བདག་བློ་བཟང་ལུང་རྟོགས་
རྗེ། །སྦས་པའི་རྣལ་འབྱོར་ཁྱབ་བདག་བུདྡྷའི་མཚན། །བཀའ་དྲིན་མཚུངས་མེད་
གསུམ་ལ་ཕྱག་འཚལ་ལོ།） །དེ་ལྟར་གུས་པས་ཕྱག་འཚལ་བསྟོད་པའི་མཐུས། །
ཚེ་རབས་ཀུན་ཏུ་ལྷ་ཆོས་བདུན་ལྡན་གྱི། །རྣམ་ཐར་གཙང་མ་འཛིན་ཅིང་སྤེལ་
མཁས་པའི། །སྐྱེས་རབས་ཤེལ་དཀར་ཕྲེང་བ་འཛིན་པར་ཤོག །ཆོས་ འདི་ འཛིན་
པའི་དམ་པ་ཞབས་བརྟན་ཅིང་། །ཡོན་མཆོད་ཀུན་གྱི་མཐུན་རྐྱེན་བསྒྲུབ་པ་ལ། །
ཇོ་བོའི་བཀའ་སྲུང་དགུ་བཅུ་རྩ་གཉིས་ཀྱིས། །གཡེལ་བ་མེད་པར་རྟག་ཏུ་གྲོགས་
བྱེད་ཤོག །
དེ་ནས་ཉེས་དམིགས་ལ་འཇིགས་པ་དང་ཡོན་ཏན་ལ་དད་པ། རང་འདྲའི་འགྲོ་བ་ལ་
སྙིང་རྗེ་བས་སྤྱི་བོའི་བླ་མ་རྣམས་ཀྱི་མཐའ་སྐོར་དུ་སྐྱབས་གནས་མ་ལུས་པ་བཞུགས་པ་ལ་
དམིགས་ཏེ། བདག་དང་འགྲོ་བ་སེམས་ཅན་ཐམས་ཅད་དུས་འདི་ནས་བཟུང་སྟེ།
ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་རྐང་གཉིས་རྣམས་ཀྱི་མཆོག་སངས་
རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། །ཆོས་རྣམས་ཀྱི་མཆོག་ཞི་བ་
འདོད་ཆགས་དང་བྲལ་བའི་ཆོས་ལ་སྐྱབས་སུ་མཆིའོ། །ཚོགས་རྣམས་ཀྱི་མཆོག་
• 186-
ཁ 187-



འཕགས་པ་བྱང་ཆུབ་སེམས་དཔའ་ཕྱིར་མི་ལྡོག་པའི་དགེ་འདུན་ཆེན་པོ་རྣམས་ལ་
སྐྱབས་སུ་མཆིའོ། །སེམས་བསྐྱེད་པ་ནི། བྱམས་སྙིང་རྗེའི་དམིགས་རྣམ་ཤུགས་དྲག་ཏུ་
གསལ་བཏབ་ནས། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་བདག་ལ་དགོངས་སུ་གསོལ། བདག་དང་ མཁའ་ མཉམ་ གྱི་
སེམས་ཅན་མ་ལུས་པ་ཐམས་ཅད་ཀྱིས་སྐྱེ་བ་འདི་དང་སྐྱེ་བ་གཞན་དག་ཏུ་སྦྱིན་
པའི་རང་བཞིན་དང་ཚུལ་ཁྲིམས་ཀྱི་རང་བཞིན་དང་བསྒོམ་པའི་རང་བཞིན་གྱི་
དགེ་བའི་རྩ་བ་ཅི་བགྱིས་པ་དང་། བགྱིད་དུ་སྩལ་བ་དང་བགྱིས་པ་ལ་རྗེས་སུ་ཡི་
རང་བའི་དགེ་བའི་རྩ་བ་དེས་ཇི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་པ་
ཡང་ དག་ པར་ རྫོགས་ པའི་ སངས་ རྒྱས་ རྣམས་ དང༌ ། ས་ཆེན་པོ་ ལ་ རབ་ཏུ་
བཞུགས་པའི་བྱང་ཆུབ་སེམས་དཔའ་རྣམས་ཀྱིས་དང་པོ་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཏུ་ཐུགས་བསྐྱེད་པར་མཛད་པ་དེ་བཞིན་དུ་བདག་
སོགས་སེམས་ཅན་ཐམས་ཅད་ཀྱིས་ཀྱང་དུས་འདི་ནས་བཟུང་སྟེ་ཇི་སྲིད་བྱང་ཆུབ་
སྙིང་པོ་ལ་མཆིས་ཀྱི་བར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཆེན་
པོ་ལ་སེམས་བསྐྱེད་པར་བགྱིའོ། །སེམས་ཅན་མ་བསྒྲལ་བ་རྣམས་བསྒྲལ་བར་
བགྱིའོ། །མ་གྲོལ་བ་རྣམས་དགྲོལ་བར་བགྱིའོ། །དབུགས་མ་ཕྱུང་བ་རྣམས་
དབུགས་དབྱུང་བར་བགྱིའོ། །ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་
མྱ་ ངན་ལས་འདའ་བར་བགྱིའོ། །ཞེས་སེམས་བསྐྱེད་ནས། སྐྱབས་ཡུལ་རྣམས་བླ་མ་
རྣམས་དང༌། བླ་མ་རྣམས་ཀྱང་གོང་ནས་རིམ་གྱིས་ཐིམ་ནས་རྩ་བའི་བླ་མ་དང༌། དེ་ཡང་
རང་ལ་ཐིམ་པར་བསམ་མོ། །དེ་ནས་ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷ་ཝ་ཤུདྡྷོཉཧཾ།
སྣོད་བཅུད་ཐམས་ཅད་སྟོང་པ་ཉིད་དུ་གྱུར། སྟོང་པའི་ངང་ལས། རང་གི་སེམས་
ཉིད་ཐིག་ལེ་དཀར་པོ་གསལ་ལ་རྟོག་པ་མེད་པ་ཤེལ་གྱི་སྒོ་ངའམ། འོད་ཀྱི་རྣམ་
པ་ལྟར་ཧྲིལ་ཧྲིལ་བ། བསྐྱེད་ན་སྤྲུལ་པ་བསྐྱེད་པར་ནུས་པ། གློད་ན་རང་བཞིན་
གྱི་དབྱིངས་སུ་ཡལ་ཏེ་འགྲོ་བ། དེ་རྒྱ་ཇེ་ཆེ། འཕང་ཇེ་མཐོ་ལ་སོང་བས་རང་ཉིད་
ཐུགས་རྗེ་ཆེན་པོ་ངོ་བོ་ཐུབ་པ་དང་དབྱེར་མེད་པའི་ལོངས་སྐུ་གཡས་ནོར་བུའི་འ
ཕྲེང་བ་དང༌། གཡོན་ཤེལ་གྱི་འཁར་བ་རྩེ་མོར་སངས་རྒྱས་སྟོང་གིས་མཚན་པ་
འཛིན་ པ། ཞབས་ གཉིས་ མཉམ་ པའི་ སྟབས་ ཀྱིས་ བཞེངས་ པའི་ཐུགས་ཀའི་
ཧཱུྃལས་འོད་འཕྲོས། སྣོད་བཅུད་ཀྱི་མ་དག་པ་སྦྱངས། ཨོཾ་ལས་རིན་པོ་ཆེའི་སྣོད་
ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་འོད་དུ་ཞུ་བ་ལས་བྱུང་བའི་མཆོད་ཡོན།
ཞབས་ བསིལ། མེ་ ཏོག བདུག་ སྤོས། སྣང་ གསལ། དྲི་ཆབ། ཞལ་ཟས། རོལ་
མོ་ལ་སོགས་པ་རྣམས་དྭངས་ཤིང་ཐོགས་པ་མེད་པ་དཔལ་ཀུན་ཏུ་བཟང་པོའི་
རྣམ་པར་འཕྲུལ་པ་ལས་བྱུང་བའི་མཆོད་པའི་སྤྲིན་ཟད་མི་ཤེས་པ་ནམ་མཁའ་དང་
མཉམ་པར་གྱུར། ཨོཾ་སརྦ་ཏ་ཐཱ་ག་ཏ་ཨབྷཾ་ནས་ཤཔྟ་ཨཱ༔ཧཱུྃ་ཞེས་བརྗོད། གཉིས་པ་
དངོས་གཞི་ནི། ཨོཾ་ སྭ་ བྷཱ་ཝ་ཤུདྡྷ་ སརྦ་ དྷ་ སྭ་ བྷཱ་ཝ་ཤུདྡྷོཉཧཾ། སྣོད་བཅུད་ཀྱིས་
བསྡུས་པའི་བརྟན་གཡོའི་ཆོས་ཐམས་ཅད་སྟོང་པ་ཉིད་དུ་གྱུར། སྟོང་པའི་ངང་
ལས་རང་གི་སེམས་ཀྱི་ཆ་ཤས་ལས་གྲུབ་པའི་འཇའ་ཚོན་སྣ་ལྔའི་གུར་ཁྱིམ་གྱི་
དབུས་སུ་པད་དཀར་འདབ་མ་སྟོང་ལྡན་གྱི་ལྟེ་བར་གཞལ་ཡས་ཁང་གྲུ་བཞི་སྒོ་
བཞི་འདོད་སྣམ་ཕ་གུ་དྲ་བ་དྲ་ཕྱེད་མདའ་ཡབ་པུ་ཤུ་རྟ་བབས་སོགས་མཚན་ཉིད་
ཐམས་ཅད་ཡོངས་སུ་རྫོགས་པ། ནང་གི་སྟེང་དང་ཤར་དཀར། ལྷོ་སེར། ནུབ་
- 189 -
-188 -



དམར། བྱང་ལྗང་། འོག་སྔོན་པོར་གྱུར་པའི་ཁ་དོག་སོ་སོའི་ རང་མདོག་ལྟར་
འཆར་བ་ལ་རྣམ་པ་ཡི་གེའི་གཟུགས་ཅན་གྱིས་བར་མཚམས་མེད་པར་ཁྱབ་པ།
ཁ་དོག་དང་དབྱིབས་རྣམས་མ་འདྲེས་པར་སོ་སོར་བཀྲ་བའི་སྟེང་གི་ཡི་གེ་ཐམས་
ཅད་ ཨོ། ཤར་མ། ལྷོ་ཎི། ནུབ་པད། བྱང་མེ། འོག་ཧཱུྃ་དུ་སྣང་བའི་གཞལ་ཡས་
ཁང་གི་དབུས་སུ་པཾ་དཀར་པོ་ལས་ནམ་མཁས་གར་ཁྱབ་ཏུ་ཁྱབ་པའི་པདྨ་དཀར་
པོའི་སྟེང་དུ་ཨ་དཀར་པོ་ཡོངས་སུ་གྱུར་པ་ལས་ཟླ་བའི་དཀྱིལ་འཁོར་པད་མའི་ལྟེ་
བ་དང་མཉམ་པ། དེའི་སྟེང་དུ་ཧཱི༔དཀར་པོ་ཡོངས་སུ་གྱུར་པ་ལས་ཐིག་ལེ་དཀར་
པོ་ནམ་མཁའ་ལྟར་མཐའ་དང་བྲལ་བའི་རང་བཞིན་ཅན་ཡོངས་སུ་གྱུར་པ་ལས་
བཀོད་པ་བསམ་གྱིས་མི་ཁྱབ་པའི་ཐུགས་རྗེ་ཆེན་པོ་རྒྱལ་བ་རྒྱ་མཚོ་ནམ་མཁས་
གར་ཁྱབ་ཏུ་སྐུས་ཁྱབ་པ་དབུ་བཅུ་གཅིག་ཕྱག་སྟོང་སྤྱན་སྟོང་དང་ལྡན་པ། རྩ་
ཞལ་དཀར་གཡས་དམར་གཡོན་ལྗང་། དེའི་སྟེང་གི་ཞལ་དབུས་ལྗང་གཡས་
དཀར་གཡོན་དམར། དེའི་སྟེང་གི་ཞལ་དབུས་དམར་གཡས་ལྗང་གཡོན་དཀར་
བ། དེའི་སྟེང་ན་ཁྲོ་ཞལ་ནག་པོ་མཆེ་བ་གཙིགས་པ། སྤྱན་གསུམ་པ། རལ་བ་
དམར་སེར་གྱེན་དུ་བརྫེས་པ། དེའི་སྤྱི་བོར་ཞི་བའི་ཞལ་དམར་པོ་གཙུག་ཏོར་
ཅན། རྩ་བའི་ཕྱག་དང་པོ་གཉིས་ཐུགས་ཀར་ཐལ་མོ་སྦྱར་བ། གཡས་གཉིས་པ་
ན་བགྲང་ཕྲེང་། གསུམ་པ་ན་ཡི་དྭགས་ཀྱི་སྐོམ་པ་སེལ་བ། བཞི་པ་ན་འཁོར་ལོ།
གཡོན་གྱི་གཉིས་པ་ན་པདྨ། གསུམ་པ་ན་རིལ་བ་སྤྱི་བླུགས། བཞི་པ་ན་མདའ་
གཞུ་འཛིན་པ། ཕྱག་ལྷག་མ་དགུ་བརྒྱ་དང་དགུ་བཅུ་རྩ་གཉིས་པོ་ཐམས་ཅད་
མཆོག་སྦྱིན་མཛད་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ། བ་སྤུའི་བུ་ག་རེ་
• 190 -
རེ་ན་སངས་རྒྱས་ཀྱི་ཞིང་གྲངས་མེད་པ། དེ་རྣམས་ན་སངས་རྒྱས་བྱང་སེམས་
མཐའ་ཀླས་པ་མཐོང་བ། གནས་གསུམ་གྱི་ཡིག་འབྲུ་ལས་འོད་ཟེར་གྱི་ཚོགས་
འཕྲོས་པས་སེམས་ཅན་གྱི་དོན་དཔག་ཏུ་མེད་པ་མཛད་པ། དེའི་ཐུགས་ཀར་ཐིག་
ལེ་གཉིས་པ་སྟོང་གསུམ་མི་མཇེད་ཀྱི་བཀོད་པ་སྔར་ལྟ་བུའི་གཞལ་ཡས་ཁང་གི་
ནང་དུ་པད་ཟླའི་སྟེང་ན་ ཨཾ་ སེར་པོ་ལས་ཐུབ་པ་ཆེན་པོ་རྣམ་པར་སྣང་མཛད་
གངས་ཅན་མཚོ་སྤྲུལ་སྐུའི་ཆ་བྱད་ཅན། གཡས་སྐྱབས་སྦྱིན་གྱི་ཕྱག་རྒྱུ་དང་གཡོན་
མཉམ་གཞག་མཛད་པ། གཡས་གཡོན་དུ་མཆོག་ཟུང་བཞེངས་ཏེ་བཞུགས་པ།
བདེན་པ་བཞིའི་ཆོས་སྟོན་ཅིང་གནས་དུ་མར་སྤྲུལ་པ་བཀྱེ་ནས་དོན་མཛད་པ།
སངས་རྒྱས་དང་བྱང་ཆུབ་སེམས་དཔའ་དང༌། འཕགས་པ་ཉན་རང་དུ་མས་ཕོ་
བྲང་དེའི་མཐའི་ངོས་ཁེངས་ཤིང་། དེ་ཐམས་ཅད་ཀྱི་གནས་གསུམ་གྱི་ཡིག་འབྲུ་
ལས་འོད་ཟེར་འཕྲོས་པས་འགྲོ་དྲུག་ཐམས་ཅད་ཀྱི་སྒྲིབ་གཉིས་བག་ཆགས་དང་
བཅས་པ་སྦྱོང་བར་མཛད་པ། དེའི་ཐུགས་ཀར་ཐིག་ལེ་གསུམ་པ་ཁ་བ་ཅན་གྱི་
ཐིག་ལེ་གཞལ་ཡས་ཁང་གི་ནང་དུ་པད་ཟླའི་གདན་ལ་ཧཱུྃཡོངས་སུ་གྱུར་པ་ལས་
སྤྱན་རས་གཟིགས་རྒྱལ་བ་རྒྱ་མཚོ་ཞལ་བཅུ་གཅིག ཕྱག་སྟོང་སྤྱན་སྟོང་པ།
བཀོད་པ་བསམ་གྱིས་མི་ཁྱབ་པ་ཇི་ལྟ་བ་བཞིན་དུ་བཞུགས་པ། དེའི་ཐུགས་ཀར་
ཐིག་ལེ་བཞི་པ་ཡང་སྒོས་དབུ་རུ་བྱང་ཕྱོགས་ཀྱི་ཐིག་ལེ་གཞལ་ཡས་ཁང་གི་ནང་
དུ་པད་ཟླའི་སྟེང་དུ་ཧཱུྃལས་འབྲོམ་ཤེལ་གྱི་ཁྱེའུ་དཀར་པོ་ཞི་ཞིང་འཛུམ་པ། དབུ་
སྐྱ་མཐིང་ག་དཔུང་པའི་ཐད་དུ་སླེབས་པ། ཕྱག་གཡས་ཤེལ་དཀར་གྱི་ཕྲེང་བ་
དང༌། གཡོན་ཤེལ་གྱི་འཁར་བ་རྩེ་མོར་པདྨ་དཀར་པོ་འདབ་མ་སྟོང་དང་ལྡན་
- 191 -



པའི་ལྟེ་བར་ཟླ་གདན་ལ་ཡུམ་ཆེན་མོ། གཡས་སུ་བླ་མ་མར་མེ་མཛད། གཡོན་དུ་
རྒྱལ་བ་ཤཱཀྱ་ཐུབ་པ། འདབ་མ་སྟོང་ལ་སངས་རྒྱས་སྟོང་བཞུགས་པས་མཚན་པ་
འཛིན་པ། ཞབས་གཉིས་མཉམ་པའི་སྟབས་ཀྱིས་བཞེངས་པ༑ དེའི་ཐུགས་ཀར་
ཐིག་ལེ་ལྔ་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཨ་སེར་པོ་ལས་ཡུམ་
ཤེར་ཕྱིན་མ་སྐུ་མདོག་སེར་མོ་ཞལ་གཅིག་ཕྱག་བཞི་མ། གཡས་དང་པོས་ཐུགས་
ཀར་སྐྱབས་སྦྱིན་གྱི་ཕྱག་རྒྱུ་དང་གཡོན་དང་པོས་མཉམ་གཞག་མཛད་པ། གཡས་
འོག་མས་རྡོ་རྗེ་དང་གཡོན་འོག་མས་གླེགས་བམ་འཛིན་པ། ཕྱོགས་བཅུའི་རྒྱལ་
བ་སྲས་བཅས་ཀྱིས་བསྐོར་བ། ཞལ་ནས་ཤེར་ཕྱིན་གྱི་སྒྲ་འུར་འུར་བ་གསུང་ཞིང་
སྤྲོས་བྲལ་དུ་ངེས་པ་ལྷང་ལྷང་བསྐྱེད་པར་མཛད་པ། དེའི་ཐུགས་ཀར་ཐིག་ལེ་
དྲུག་པ་གཞལ་ཡས་ཁང་གི་ནང་དུ་པད་ཟླའི་སྟེང་དུ་མྱྀ་སེར་པོ་ལས་ཐུབ་པ་བདུད་
འདུལ་སྤྲུལ་སྐུའི་ཆ་ལུགས་ཅན། གཡས་ས་གནོན་དང་གཡོན་མཉམ་གཞག་
མཛད་པ། འཁོར་ས་བཅུའི་བྱང་ཆུབ་སེམས་དཔའ་འབའ་ཞིག་གིས་བསྐོར་བ།
དེའི་ཐུགས་ཀར་ཐིག་ལེ་བདུན་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་
ཧྲི་དཀར་པོ་ལས་སྤྱན་རས་གཟིགས་ཞལ་གཅིག་ཕྱག་བཞི་བ། དང༌པོ་གཉིས་
ཐུགས་ཀར་ཐལ་མོ་སྦྱར་བ། ལྷག་མ་གཉིས་ཤེལ་ཕྲེང་དང་པད་དཀར་འཛིན་པ།
ཞབས་སྐྱིལ་ཀྲུང་གིས་བཞུགས་པ། འཁོར་བྱང་ཆུབ་སེམས་དཔའི་ཚོགས་ཀྱིས་
བསྐོར་བ། དེའི་ཐུགས་ཀར་ཐིག་ལེ་བརྒྱད་པ་གཞལ་ཡས་ཁང་གི་ནང་དུ་པད་
ཟླའི་སྟེང་ན་ཧཱུྃ་ལྗང་གུ་ལས་སྒྲོལ་མ་ལྗང་གུ་ཞལ་གཅིག་ཕྱག་གཉིས་མ། གཡས་
མཆོག་སྦྱིན་གྱི་ཕྱག་རྒྱ་དང་། གཡོན་ཨུཏྤ་ལ་མཐེབ་སྲིན་གྱིས་ཐུགས་ཀར་འཛིན་
- 192 -
པ། འཁོར་ཞི་བའི་ལྷ་མོ་དཔག་ཏུ་མེད་པས་བསྐོར་བ། དེའི་ཐུགས་ཀར་ཐིག་ལེ་
དགུ་པ་གཞལ་ཡས་ཁང་གི་ནང་དུ་པད་ཉིའི་སྟེང་ན་ཧཱུྃ་ལྗང་ནག་ལས་སྒྲོལ་མ་དྲག་
མོ་ལྗང་ནག་ཞལ་གཅིག་ཕྱག་བཞི་མ། དང་པོ་གཉིས་གྲི་ཐོད། འོག་མ་གཉིས་ཀླུ་
མ་རུ་དང་ཁ་ཊཾ་ག་འཛིན་པ། མི་ལྤགས་ཀྱི་གཡང་གཞི་དང་སྟག་ལྤགས་ཀྱི་ཤམ་
ཐབས་ དང་ རུས་ པའི་ རྒྱན་ དྲུག་ གསོལ་ ཞིང་ གཡོན་བརྐྱང་ གིས་ བཞུགས་པ།
འཁོར་དུ་ལྷ་མོ་དྲག་མོའི་ཚོགས་དཔག་ཏུ་མེད་པས་བསྐོར་བ་ཐམས་ཅད་ཀྱང་ཧཱུྃ་
དང༌ ཕཊ་ཀྱི་སྒྲ་སྒྲོག་པ། གར་སྟབས་ཀྱིས་ས་གཡོ་ཞིང་བསྐྱོད་པ། དེའི་ཐུགས་
ཀར་ཐིག་ལེ་བཅུ་པ་གཞལ་ཡས་ཁང་གི་ནང་དུ་པད་ཉིའི་སྟེང་ན་ཧཱུྃ་མཐིང་ནག་
ལས་མི་གཡོ་བ་སྔོན་པོ་ཞལ་གཅིག་ཕྱག་གཉིས་པ། ཁྲོ་ཞིང་གཏུམ་པ། གཡས་
རལ་གྲི་དང་གཡོན་ཞགས་པ་འཛིན་པ། སྦྲུལ་དང་རིན་པོ་ཆེས་བརྒྱན་ཅིང་གླང་
ལྤགས་ དང༌ སྟག་ཤམ་ གསོལ་ བ། གཡས་ བརྐྱང་ གིས་ཚོགས་ ཀྱི་བདག་ པོའི་
གདན་ལ་མེ་དཔུང་གི་དབུས་ན་ཁྲོ་བོའི་ཚོགས་ཀྱིས་བསྐོར་ཏེ་བཞུགས་པ། དེའི་
ཐུགས་ཀར་ཐིག་ལེ་བཅུ་གཅིག་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཧཱུྃ་
དཀར་པོ་ལས་མགོན་པོ་ཨ་ཏི་ཤ་ལོངས་སྤྱོད་རྫོགས་སྐུའི་ཆ་ལུགས་ཅན། རྡོ་རྗེ་
དང་དྲིལ་བུ་འཛིན་པ། སྐྱིལ་ཀྲུང་གིས་བཞུགས་པ། དེའི་མདུན་དུ་ཐུབ་པ་ལོངས་
སྐུའི་ཆ་ལུགས་ཅན། གཡས་ སུ་ སྤྱན་རས་ གཟིགས། གཡོན་དུ་སྒྲོལ་མ། རྒྱབ་ཏུ་
མི་གཡོ་བ། ཤར་ལྷོར་ཇོ་བོ་པཎྜི་ཏའི་ཆ་བྱད་ཅན། ལྷོ་ནུབ་ཏུ་འབྲོམ་དགེ་བསྙེན་
གྱི་ཆ་བྱད་ཅན། ནུབ་བྱང་དུ་རྔོག་དང་བྱང་ཤར་དུ་ཁུ་སྟོན་གཉིས་བོད་སྟོན་རབ་
བྱུང་གི་ཆ་བྱད་ཅན། སྟེང་གི་ཆ་ལ་བརྒྱུད་པ་གསུམ་གྱི་བླ་མའི་ཚོགས་རྣམས་
- 193 -



བཞུགས་པ། དེའི་ཐུགས་ཀར་ཐིག་ལེ་བཅུ་གཉིས་པ་གཞལ་ཡས་ཁང་གི་ནང་དུ་
པད་ཟླའི་སྟེང་ན་ཧྲིདཀར་པོ་ལས་འབྲོམ་ཆོས་ཀྱི་རྒྱལ་པོ་ལོངས་སྐུའི་རྣམ་པ་ཅན་
གར་ཆས་སུ་བཞུགས་པ། སྐུ་ཤེལ་ལྟར་དྭངས་ཤིང་གསལ་བའི་ངོས་ལ་དཀོན་
མཆོག་གསུམ་གྱི་གཟུགས་བརྙན་ཇི་ལྟ་བ་བཞིན་དུ་འཆར་བ། དགུང་ལོ་བཅུ་དྲུག་
ལོན་ པའི་ ན་ ཚོད་ཅན། གཡས་པད་དཀར་དང་གཡོན་དྲིལ་བུ་འཛིནཔ། ཞབས་
སྐྱིལ་ཀྲུང་གིས་བཞུགས་པའི་མདུན་དུ་ཕྱི་ལྟར་ན་རང་དང་ཆ་ལུགས་མཚུངས་པའི་
ཁྱེའུ་དཀར་པོ་བཞི། གཡས་ སུ་ སེར་པོ་བཞི། གཡོན་དུ་ ལྗང་གུ་བཞི། རྒྱབ་ཏུ་
དམར་པོ་བཞི། ནང་ལྟར་ན་སྐུ་མཆེད་གསུམ་སོགས། གསང་བ་ལྟར་ན་རིགས་
ལྔའི་ངོ་བོ་སྟེང་གི་ཆ་ལ་བརྒྱུད་པ་གསུམ་གྱི་བླ་མ་རྣམས་དང༌། གསང་བ་ཡེ་ཤེས་
སོགས་མཁའ་འགྲོའི་ཚོགས་དུ་མ་རྣམས་ཨུ་རྒྱན་གྱི་ཡུལ་དུ་མཛད་པ་མཛད་པ་ཇི་
ལྟ་བ་བཞིན་གར་སྟབས་སྣ་ཚོགས་སུ་བསྒྱུར་བ། དེའི་ཐུགས་ཀར་ཐིག་ལེ་བཅུ་
གསུམ་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་མོ་སེར་པོ་ལས་རྒྱལ་བ་
བྱམས་པ་དགེ་སློང་སྣམ་སྦྱར་ཆོས་གོས་གྱོན་པ། མཚན་དཔེ་དང་ལྡན་པ། ཆོས་
འཆད་ཀྱི་ཕྱག་རྒྱ་མཛད་པ། གཡས་གཡོན་ན་ནམ་མཁའ་དྲི་མ་མེད་པ་དང་བཙུན་
པ་སྤྱན་རས་གཟིགས་གཉིས་དགེ་སློང་གི་ཆ་བྱད་ཅན་བཞེངས་ཏེ་བཞུགས་པ།
སྟེང་གི་ཆ་ལ་འཕགས་པ་ཐོགས་མེད་སོགས་རྒྱ་ཆེན་སྤྱོད་བརྒྱུད་ཀྱི་བླ་མའི་ཚོགས་
རྣམས་བཞུགས་པ། ཞལ་ནས་ཤེར་ཕྱིན་གྱི་བཀའ་ཟབ་མོ་རྣམས་སྒྲོག་ཅིང་། དེའི་
དོན་ལ་གཡེལ་བ་མེད་བཞིན་དུ་ལྷའི་གནས་ལ་སོགས་པར་སྤྲུལ་པ་དཔག་ཏུ་མེད་
པ་འགྱེད་ཅིང་གདུལ་བྱ་རྣམས་ས་ལམ་ཕྱིན་ཅི་མ་ལོག་པ་ལ་འགོད་པར་མཛད་པ།
- 194 -
དེའི་ཐུགས་ཀར་ཐིག་ལེ་བཅུ་བཞི་པ་གཞལ་ཡས་ཁང་གི་ནང་དུ་པད་ཟླའི་གདན་
ལ་དྷཱིཙཡིག་གསེར་བཙོ་མ་ལྟ་བུ་ལས་མགོན་པོ་ཀླུ་སྒྲུབ་སེར་པོ་རབ་བྱུང་སྤྲུལ་སྐུའི་
ཆ་ལུགས་གཙུག་ཏོར་ཅན། སྦྲུལ་མགོ་བདུན་གྱི་གདེངས་ཀས་མཛེས་པ། ཕྱག་
གཉིས་ཆོས་འཁོར་གྱི་ཕྱག་རྒྱ་ཅན། ཞབས་སྐྱིལ་ཀྲུང་གིས་བཞུགས་པ། གཡས་
གཡོན་དུ་ཇོ་བོ་དང་སྤྱན་རས་གཟིགས་གཉིས་རབ་བྱུང་གི་རྣམ་པ་ཅན། སྟེང་གི་
ཆ་ལ་འཇམ་དཔལ་དབྱངས་དང་། ཟླ་བ་གྲགས་པ་ལ་སོགས་པ་ཟབ་མོ་ལྟ་བརྒྱུད་
ཀྱི་ བླ་མའི་ཚོགས་རྣམས་སྤྲུལ་པ་དུ་མ་འགྱེད་ཅིང་། སླར་ཡང་མི་རྟོག་པའི་
དབྱིངས་སུ་ཡལ་ཞིང་། རང་རང་གི་སྐུའི་རྣམ་པར་ལམ་ལམ་འཆར་བས་བརྗོད་པ་
དང་བཅས་པ་དང་། བརྗོད་པ་མེད་པའི་ཆོས་སྣ་ཚོགས་སྟོན་པ། དེའི་ཐུགས་ཀར་
ཐིག་ལེ་བཅོ་ལྔ་པ་གཞལ་ཡས་ཁང་གི་ནང་དུ་སེང་གེས་བཏེག་པའི་རིན་པོ་ཆེའི་
ཁྲིའི་སྟེང་དུ་པདྨ་ཉི་མ་ཟླ་བའི་གདན་ལ་ཧཱུྃ་མཐིང་ནག་ལས་རྒྱལ་བ་རྡོ་རྗེ་འཆང་
ལོངས་ སྤྱོད་ རྫོགས་སྐུའི་ ཆ་ལུགས་ཅན་ སྐུ་མདོག་སྔོན་པོ། རྡོ་རྗེ་དང་དྲིལ་བུ་
ཐུགས་ཀར་བསྣོལ་ཏེ་འཛིན་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ།
གཡས་གཡོན་དུ་མཆོག་ཟུང་ལོངས་སྐུའི་ཆ་ལུགས་ཅན་གྱིས་བཞེངས་པ། སྟེང་གི་
ཆ་ལ་ཉམས་ལེན་བྱིན་རླབས་བརྒྱུད་པ་ཏེ་ལོ་ནཱ་རོ་སོགས་དང་། ཡང་སྒོས་ནོར་
བུའི་ཕྲེང་བའི་བརྒྱུད་པ་རྣམས་ཀྱིས་བསྐོར་ནས་བཞུགས་པ། དེའི་ཐུགས་ཀར་
ཐིག་ལེ་བཅུ་དྲུག་པ་སྔར་ལྟ་བུའི་གཞལ་ཡས་ཁང་མཛེས་ཤིང་ཡིད་དུ་འོང་བ་
སྟོབས་དང་མི་འཇིགས་ པ་ སོགས་ ཀྱི་ རང་བཞིན་ཅན་གྱི་དབུས་སུ་པད་ཟླའི་
གདན་ལ་ཧཱུྃ་ཡིག་སེར་པོ་ཡོངས་སུ་གྱུར་པ་ལས་བདག་ཉིད་སངས་རྒྱས་ཆོས་ཀྱི་
- 195 -



སྐུ་ཟག་པ་མེད་པའི་ཡེ་ཤེས་ཅན། རྣམ་པ་ལོངས་སྤྱོད་རྫོགས་པའི་སྐུ་སྐྱིལ་ཀྲུང་
དང་མཉམ་གཞག་གིས་བཞུགས་པ་སེར་པོ། ཆོས་ཀྱི་དབྱིངས་ལས་མི་གཡོ་
བཞིན་དུ་སྐུ་གསུང་ཐུགས་ཀྱི་མཛད་པ་མཐའ་དག་རྩོལ་མེད་ལྷུན་གྲུབ་ཏུ་འབྱུང་
བའི་ངང་ནས། སྤྲུལ་སྐུ་དུ་མ་སྤྲུལ་ནས་གཞལ་ཡས་ཁང་དེར་གནས་པ་རང་ཉིད་
གཙོ་བོའི་སྙིང་གི་དཀྱིལ་དུ་བྱང་ཆུབ་ཀྱི་ཐིག་ལེ་དྭངས་ཤིང་གསལ་བ་ཡུངས་འབྲུ་
ཙམ་པ། དེ་རྒྱ་ཇེ་ཆེར་སོང་ནས་ནོར་བུ་རིན་པོ་ཆེའི་སྣོད་རྒྱ་ཆེ་ཞིང་དཔངས་མཐོ་
བ་དྭངས་ཤིང་འོད་འཚེར་བ། དེའི་ནང་དུ་རང་གི་སེམས་ཐིག་ལེ་སེར་པོ་སྲན་མ་
ཙམ་དྭངས་ཤིང་འོད་འཚེར་བ་མེར་མེར་གཡོ་ཞིང་འཇུ་བ་ལྟ་བུ་དེ་རྒྱ་ཇེ་ཆེར་སོང་
བས་ཐིག་ལེའི་རྒྱ་མཚོ་གསེར་བཙོ་མའི་མདོག་ལྟར་དྭངས་ཤིང་ཁོད་སྙོམས་པ་
གཞི་བརྟན་པ། རྒྱ་ཆེ་བ། ཁྱབ་ཆེ་བ། གཟུགས་བརྙན་ཐམས་ཅད་འཆར་བའོ། །
དེ་ནས་དེ་ལ་སེམས་རྩེ་གཅིག་ཏུ་བཟུང་ནས་གནས་པ་སྐྱོང་བ་དང༌། གླེགས་བམ་ནས་
འབྱུང་བ་ལྟར་སྤྲོ་བསྡུའི་དམིགས་པ་སྐྱོང་བ་ནི་གཙོ་བོ་ཡིན་ནོ། །དེ་ནི་རྗེས་དྲན་ལྔ་ལས་རང་
ལུས་ལྷ་སྐུར་ རྗེས་སུ་དྲན་པའོ། །ལྷ་ ཚོགས་ ཐམས་ ཅད་ ཀྱི་ སྤྱི་བོར་ ཨོ་ དཀར་པོ།
མགྲིན་པར་ཨཱ༔དམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུྃ་ལས་འོད་ཟེར་
འཕྲོས་པས་དག་པ་རབ་འབྱམས་ཀྱི་ཞིང་ཁམས་ནས་བསྒོམས་པ་དང་འདྲ་བའི་
ཡེ་ཤེས་པ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་
དྲངས། ཛཧཱུྃ་བཾ་ཧོ༔ གཉིས་སུ་མེད་པར་གྱུར། པདྨ་ཀ་མ་ལ་ཡེ་ཧཱུཾ། སླར་ཡང་
ཐུགས་ཀའི་ཧཱུྃ་ལས་འོད་ཟེར་འཕྲོས་པས་དབང་གི་ལྷ་རྣམས་སྤྱན་དྲངས། ཁྱེད་
རྣམས་ཀྱིས་བདག་ལ་མངོན་པར་དབང་བསྐུར་དུ་གསོལ་ཞེས་གསོལ་བ་བཏབ་
- 196 -
པས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་བསྐུར།
ལུས་གང་། དྲི་མ་དག ཆུ་ལྷག་མ་སྤྱི་གཙུག་ཏུ་འཁྱིལ་བ་ལས་རང་རང་གི་ས་བོན་
གྱིས་དབུ་བརྒྱན་པར་གྱུར། ཕྱག་དང་ཕྱག་ཡུལ་གཉིས་སྟོང་པའི། །རྣམ་དག་སྐུ་
ལ་ཡེ་ཕྱག་འཚལ། །སྐྱེ་གནས་འཇིག་པས་མ་གོས་པའི། །དྲི་མེད་མཆོད་ཚོགས་
འབུལ་ ལོ་ ལྷ། །སྒོ་ གསུམ་ སྐྱེ་ གནས་ འཇིག་ བྲལ་བའི། །ཉེས་ པའི་ གཡང་ ས་
མཐོལ་ལོ་བཤགས། །སྟོང་ཡང་སྣ་ཚོགས་སྐུར་སྟོན་པའི། །གྲངས་མེད་འདྲེན་ལ་
རྗེས་ཡི་རང་། །སྨོན་དང་མཚན་མས་སྟོང་པ་ཡི། །འཁོར་ལོ་དབྱིངས་སུ་བསྐོར་དུ་
གསོལ། ། སྐྱེ་བས་ སྟོང་ པའི་ ཆོས་ སྐུ་ ཁྱེད། །ལྷུན་གྲུབ་ གནས་པའི་རང་བཞིན་
ལས། །གང་དུའང་འདའ་བར་མ་མཛད་ཅིག །དགེ་བ་འདི་ཡིས་འཁོར་བ་རྣམས།
འདི་འདྲར་རྟོགས་ཏེ་འདི་འདྲ་བའི། །གཞལ་ཡས་ཁང་དུ་འདྲོངས་གྱུར་ཏེ། །
གསང་སྔགས་འདི་བཞིན་སྤྱོད་པར་བསྔོ། །གནས་སྐབས་ཀྲི་ཡའི་ལྷ་ལྔ་བཞིན། །
པད་དཀར་སྟོང་ལྡན་ལྟེ་བ་ལ། །ཟླ་བ་ཞུན་མའི་གདན་སྟེང་དུ། །ཕྱི་ནང་གསང་བ་
དེ་ཉིད་ཀྱི། །བསྐྱེད་རྫོགས་མཆོག་ཏུ་བསྔགས་པར་ཤོག །གློ་བུར་འདི་ཡང་ཆོས་
དབྱིངས་ལས། །ཐ་དད་ཅི་ཡང་ཡོད་མ་མཆིས། །ཐ་དད་མེད་པར་ཕུན་ཚོགས་
པའི། །བཀྲ་ཤིས་ཕུན་སུམ་ཚོགས་པར་ཤོག །གཙང་མ་རིགས་ཀྱི་བཀྲ་ཤིས་ཤོག
ཐོག་མཐའ་བར་གསུམ་གཙང་མ་ལས། །གཡོས་པ་མེད་པའི་བཀྲ་ཤིས་ཤོག །
ཅེས་ཡན་ལག་བདུན་པ་དང༌། མཆོད་པ་རྣམས་རྒྱས་པར་བྱེད་ན་རྒྱུད་སྡེ་གཞན་ནས་འབྱུང་
བ་ལྟར་བྱ་བའམ། རྒྱུན་ཁྱེར་མདོར་བསྡུ་ན་འདི་ལྟར། ཡིད་བཞིན་འོ་མཚོ་འཁྱིལ་བ་ལ་
འགྲན་པའི། །མཆོད་ཡོན་ཞབས་བསིལ་གངྒའི་རྒྱུན་བཞིན་འབབ། །ཆུ་སྐྱེས་
- 197 -



ཡལ་འདབ་ཟེའུ་འབྲུ་གཡུར་དུ་ཟ། །བདུག་སྤོས་དབྱར་སྐྱེས་སྤྲིན་བཞིན་ལང་ལོང་
གཡོ། །སྣང་གསལ་སྒྲོན་མེ་ཉི་ཟླའི་འོད་བཞིན་གསལ། །དྲི་བཟང་ངད་ལྡན་རྦ་
རླབས་ཕྱོགས་བཅུར་འཁྲུག །བཤོས་བཟང་འཆི་མེད་བདུད་རྩིའི་དཔལ་ལ་འཁུ།།
གྲངས་མེད་རོལ་མོ་རྣ་བའི་གསོས་སུ་འཛེབས། །ཕུལ་བྱུང་ཀུན་ཏུ་བཟང་པོའི་
མཆོད་པའི་སྤྲིན། །དངོས་བཤམས་ཡིད་ཀྱིས་རྣམ་པར་རབ་སྤྲུལ་ནས། །བླ་མ་ཡི་
དམ་ཆོས་སྐྱོང་སྲུང་མ་ལ། །གུས་པས་འབུལ་ལོ་བཞེས་ནས་དངོས་གྲུབ་སྩོལ། །
ཨོཾ་སརྦ་ཏ་ཐཱ་ག་ཏ་ཨབྷཾ་ནས་ཤཔྟའི་བར་བརྗོད། ཡིད་འཕྲོག་གཟུགས་བསྒྱུར་སྙན་
པའི་རོལ་མོ་སྒྲོག །དྲི་ཞིམ་ངད་འཐུལ་རོ་མཆོག་མྱུར་བུར་སྤུངས། །འཇམ་མཉེན་
རེག་བྱའི་ཚོགས་ཀུན་འབུལ་བྱེད་ན། །ཉེ་བར་བཞེས་ལ་དངོས་གྲུབ་སྩལ་དུ་
གསོལ། །ཨོཾ་སརྦ་ཏ་ཐཱ་ག་ཏ་རཱུ་པ་ ནས་ སྤརཱའི་བར། རྩིབས་སྟོང་འཁོར་ལོ་རིན་
ཆེན་དབང་གི་རྒྱལ། །ཡིད་འོང་བཙུན་མོ་ཁྱིམ་བདག་རིན་པོ་ཆེ། །གཉིས་འཐུང་
དབང་པོ་ཅང་ཤེས་རྟ་མཆོག་དཔལ། །བདུད་སྡེའི་གཡུལ་ལས་རྒྱལ་བའི་དམག་
དཔོན་སོགས། །རྒྱལ་སྲིད་བདུན་དང་བཀྲ་ཤིས་རྟགས་བརྒྱད་རྫས། །ཡིད་འཕྲོག
ཕྱི་ནང་གསང་བའི་མཆོད་པའི་ཚོགས། །བསླུ་མེད་མཆོག་གསུམ་དམ་པའི་ཚོགས་
ལ་འབུལ། །མཆོག་དང་ཐུན་མོང་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་
ཏ་སབྟ་རཏྟ་ཨཊྚ་མངྒ་ལ་པྲ་ཏཱིཙྪ་སྭཱཧཱ། དེ་ནས་བསྟོད་པ་ནི། མ་དག་ཞིང་གི་འཇིག་
རྟེན་ ཇི་ སྙེད་ པ། །དག་ པ་ རབ་ འབྱམས་ ལྷ་ ཡི་གཞལ་ ཡས་ སུ། །མངོན་ པར་
ལེགས་བསྒྱུར་བཅོམ་ལྡན་ཐུབ་པ་ཆེ། །རྗེ་བཙུན་ཕྱག་ན་པདྨའི་ཚོགས་ལ་བསྟོད།།
སྡེ་སྣོད་གསུམ་གྱི་ཡུམ་ཆེན་ཤེར་ཕྱིན་མ། །སངས་རྒྱས་ཞི་དང་ཁྲོ་བོ་མཁའ་འགྲོའི་
- 198 -
ཚོགས། །ཀུན་འདུས་བཀའ་གདམས་ལྷག་པའི་ལྷ་མཆོག་བཞི། །སྐྱབས་མཆོག་
ཡི་དམ་ཆོས་སྐྱོང་རྣམས་ལ་བསྟོད། །རྒྱ་ཆེན་སྤྱོད་དང་ཟབ་མོ་ལྟ་བའི་ལམ། །
ཉམས་ལེན་སྙན་བརྒྱུད་གདམས་པ་མཆོག་གི་གཏེར། །རྒྱུན་ཆད་མེད་པར་འཛིན་
ཅིང་སྤེལ་མཁས་པ། །ལྷ་ཆོས་བདུན་ལྡན་བརྒྱུད་པ་རྣམས་ལ་བསྟོད། །གདོད་
ནས་རྣམ་དག་སྣང་སྟོང་དག་པའི་གཤིས། །བཞིན་ལག་མཚན་དཔེའི་འཇའ་ཚོན་
རྣམ་བཀྲ་བ། །འགྱུར་མེད་ཆོས་སྐུ་གསལ་སྟོང་རླུང་སེམས་ཟུང་། །ཆེས་ཕྲ་ཐིག་
ལེའི་རྣམ་པར་ཤར་ལ་བསྟོད། །ལྷ་ཆོས་བདུན་གྱི་ཉིང་ཁུ་ཐིག་ལེའི་ཆོས། །
ཉམས་སུ་བསྟར་བས་ཚེ་འདིར་ཟུང་འཇུག་སྐུ། །མངོན་དུ་བྱས་ཏེ་དོན་གཉིས་མ་
ལུས་པ། །འབད་མེད་ལྷུན་གྱིས་གྲུབ་པར་བྱིན་གྱིས་རློབས། །ཞེས་བསྟོད་ལ།
ཐིག་ལེ་བཅུ་དྲུག་པོའི་ལྷ་ཚོགས་ཐམས་ཅད་ཀྱི་ཞལ་ནས་སྔགས་ཀྱི་སྒྲ་འབྲུག་གི་
སྒྲ་ལྟར་སྒྲོག་ཅིང་། སྐུ་གསུང་ཐུགས་ལས་འོད་ཟེར་གྲངས་མེད་པ་འཕྲོས་པས་
འཕགས་པའི་ཚོགས་རྣམས་ མཆོད། བདག་གཞན་སེམས་ཅན་ཐམས་ཅད་ཀྱི་
སྡིག་སྒྲིབ་ཉེས་ལྟུང་གི་ཚོགས་རྣམས་བྱང་ཞིང་དག མཆོག་ཐུན་མོང་གི་དངོས་
གྲུབ་མ་ལུས་པ་སྩོལ་བར་གྱུར། ཞེས་བརྗོད་ལ་མ་ཎི་རྐྱང་པའམ། ཡང་ན་ཐིག་ལེ་དང་ ་
པོ་ལ་མ་ཎི། གཉིས་པ་ལ། ཨོཾ་མུ་ནེ་མུ་ནེ་མཧཱ་མུ་ནེ་ཡེ་སྭཱཧཱ། གསུམ་པ་བཞི་པ་ལ་
ཡིག་དྲུག ལྔ་པ་ལ། ཏདྱ་ཐཱ། ཨོཾ་ག་ཏེ་ག་ཏེ་པཱ་ར་ག་ཏེ་པཱ་ར་སཾ་ག་ཏེ་བོ་དྷི་ཡེ་སྭཱཧཱ།
དྲུག་པ་ལ་མུ་ནི། བདུན་པ་ལ་ཡིག་དྲུག བརྒྱད་པ་ལ། ༀ་ཏཱ་རེ་ཏུཏྟཱ་རེ་ཏུ་རེ་སྭཱཧཱ། དགུ་
པ་ལ་སྭཱཧཱའི་ཚབ་ཏུ་ཧཱུྃ་ཕཊ་ སྦྱར། བཅུ་པ་ལ། ༀ་ཙཎྜ་ མཧཱ་རོ་ཥ་ཎ་ཧཱུྃ་ཕཊ། བཅུ་
གཅིག་པ་ལ། ༀ་མཧཱ་གུ་རུ་དཱི་པཾ་ཀ་ར་ཨ་ཏི་ཤ་སྭཱཧཱ། བཅུ་གཉིས་པ་ལ་ཡིག་དྲུག བཅུ་
- 199-



གསུམ་པ་ལ། ཨོ་མེ་ཏྲི་ཡེ་སྭཱཧཱ། བཅུ་བཞི་པ་ལ། ༀ་ཝཱ་གི་ཤྭ་རི་མཾ། བཅོ་ལྔ་པ་ལ།
ཨོཾ་བཛྲ་དྷཱིཀ་ཧཱུྃ། བཅུ་དྲུག་པ་ལ། ༀ་དྷརྨ་ཀཱ་ཡ་སིདྡྷི་ཧཱུྃ། ཞེས་སྔགས་ཐམས་ཅད་
དཀྱུས་གཅིག་ལ་བགྲངས་ལ། ཡིག་བརྒྱ་བཟླ་བར་བྱའོ། །དེ་ནི་རང་གི་ངག་སྔགས་སུ་རྗེས་
སུ་དྲན་པའོ། །གསུམ་པ་མཇུག་ཏུ་གཏོར་མ་རྣམས་ཕྱོགས་གཅིག་ཏུ། ཨོ་ ཨ་ མྲྀ་ཏའམ་
བཛྲ་ཙཎྜས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཧཱུཾ་ལས་རིན་པོ་ཆེའི་
སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་གཏོར་མ་
དྭངས་ཤིང་ཟག་པ་མེད་པ་མགྲོན་རྣམས་ཀྱི་དབང་པོ་ཚིམ་པར་བྱེད་པའི་བྱེད་
ལས་ ཁྱད་པར་ཅན་དང་ལྡན་པར་གྱུར། ཨོཾ་ ཨཱཧཱུྃ། ལན་གསུམ་བརྗོད། ཐིག་ལེ་
བཅུ་དྲུག་གི་ལྷ་ཚོགས་དཀར་པོ་བརྒྱད་ཅུ། བསྟན་མ་བཅུ་གཉིས་དང་བཅས་པའི་
ལྗགས་འོད་ཟེར་གྱི་སྤུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བས་
ཚིམ་པར་གྱུར། ཨོཾ་གུ་རུ་བུདྡྷ་བོ་དྷི་སཏྭ་སརྦ་ཏ་ཐཱ་ག་ཏ་དྷརྨ་པཱ་ལ་ས་པ་རི་ཝཱ་ར་
ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། བདུན་ནམ་གསུམ་གྱིས་དབུལ་ཞིང་། སྔགས་མཐར་
ཨགྷཾ་ སོགས་ཀྱིས་མཆོད། གོང་ལྟར་བསྟོད་ལ། རིགས་དྲུག་དང་གཞི་བདག་ལ་གཏོར་མ་
བསྔོ། འཕྲིན་ལས་བཅོལ་ལ། ཡིག་བརྒྱ་འདོན། མ་རྙེད་ཡོངས་སུ་མ་ཤེས་དང་། །
ཞེས་སོགས་དང་། ལྷག་པ་དང་ནི་ཆད་པ་དང༌། །ཞེས་སོགས་བརྗོད། དེ་ནས། རང་
ཉིད་གཙོ་བོའི་ཐུགས་ཀར་ཐིག་ལེ་སེར་པོ་ཡུངས་འབྲུ་ཙམ་དྭངས་ཤིང་གསལ་བ།
དེ་ལས་འོད་ཟེར་འཕྲོས་སྣོད་བཅུད་ཐམས་ཅད་འོད་དུ་ཞུ་ནས་བཀོད་པ་བསམ་
གྱིས་མི་ཁྱབ་པའི་ལྷའི་གཞལ་ཡས་ཁང་ལ་ཐིམ་ཞིང༌། ཐིག་ལེ་བཅོ་ལྔ་པའི་བར་
གྱི་ལྷ་དང་གཞལ་ཡས་ཁང༌། དེ་རྣམས་ཀྱང་རང་རང་གི་ཁ་དོག་གི་ཐིག་ལེར་གྱུར་
- 200-
ནས། ཕྱི་མ་ཕྱི་མ་ནང་མ་ནང་མ་ལ་ཐིམ། ཐིག་ལེ་སེར་པོ་སྲན་མ་ཙམ་གཅིག་ཏུ་
གྱུར། དེ་ ཉིད་ སངས་རྒྱས་ཆོས་ སྐུར་ཐིམ། དེ་ཡང་སྤྱི་བོའི་ཨོཾ་ལ་ཐིམ། ༀ་ཡང་
ཨལ་ཐིམ། ཨཱཧཱུྃ་ལ་ཐིམ། ཧཱུྃ་ཡང་ཤིན་ཏུ་ཕྲ་བའི་རླུང་སེམས་བྱང་ཆུབ་ཀྱི་ཐིག་
ལེ་ལ་ཐིམ་ནས་སྟོང་ཉིད་སྙིང་རྗེ་གཉིས་སུ་མེད་པར་གྱུར། སྟོང་པའི་ངང་ལས་
རང་ཉིད་སྤྱན་རས་གཟིགས་ཞལ་གཅིག་ཕྱག་གཉིས་པའི་སྐུར་བཞེངས་པའི་སྤྱི་
བོར་ཨོཾ། མགྲིན་ པར་ ཨ༔ ཐུགས་ཀར་ཧཱུཾ་གིས་མཚན་པར་གྱུར། ཅེས་བརྗོད། དེ་
ནས། བླ་མ་རྡོ་རྗེ་འཛིན་པ་རྣམས། །ཞེས་སོགས་གླེགས་བམ་ནས་འབྱུང་བའི་བསྔོ་བ་
སྨོན་ལམ་ཤིས་བརྗོད་རྣམས་བྱིན་རླབས་ཤིན་ཏུ་ཆེ་བས་ལྷག་ཆད་མེད་པར་བཏོན་ལ་འདུན་
པ་དྲག་པོ་བྱའོ། །འདི་ཁའི་བསྙེན་པ་བྱེད་ན་གཞན་རྣམས་དཀྱུས་བཞིན་ལ། ཐུན་རེ་རེ་ལ་
ཆོ་ག་ཉེར་བསྡུ་དང་བཅས་པ་ཚང་མར་བཏོན་ནས། སྐབས་གང་ཡིན་གྱི་ལྷའི་སྙིང་པོ་ལ་
གཙོ་བོར་བྱེད་པའམ། ཡང་ (ན་）ཐུན་དང་པོ་ལ་ཐིག་ལེ་དང་པོའི་བསྐྱེད་ཆོག་ཡེ་ཤེས་པ་
དགུག་གཞུག དབང་བསྐུར་རྒྱས་གདབ་བྱས་ནས་བཟླས་བ་ལ་འབད་ཅིང་། ཐུན་གཤམ་དུ་
མཆོད་བསྟོད་དང༌། ཐུན་ཐ་མ་ལ་གཏོར་མ་འབུལ། ཐུན་མཚམས་གཏོང་བའི་ཚེ་རང་གཙོ་
བོ་ལས་སྤྱན་རས་གཟིགས་ཞལ་གཅིག་ཕྱག་གཉིས་པར་ཆད་ནས་ཐུན་མཚམས་ཀྱི་བྱ་བ་ལ་
འཇུག་ཅིང་། ཐུན་ལ་འཇུག་པའི་ཚེ་སླར་བསྡུ། ཐིག་ལེ་གཉིས་པར་འཕོས་ནས་ཀྱང་དེ་ལྟར་
བྱས་ཏེ། ཐིག་ལེ་བཅུ་དྲུག་པའི་བར་ཅི་ཙམ་འགོར་ཡང་ཐུན་དང་པོ་ནས་བཟུང་། མཇུག་
མཚམས་གྲོལ་བའི་ཐུན་ཐ་མའི་བར་ཉེར་བསྡུ་མི་བྱེད་པར་སྔ་མ་སྔ་མའི་ཐུགས་ཀར་ཕྱི་མ་ཕྱི་
མ་བསྐྱེད་ནས་བཟླས་པ་བྱེད་པ་དང༌། ཉིན་ལྟར་ཐུན་ཐ་མ་ལ་ངེས་པར་གཏོར་མ་འབུལ།
མཚམས་གྲོལ་ཁར་མཆོད་བསྟོད་ཉེར་བསྡུ་བསྔོ་སྨོན་རྒྱས་པར་བྱ། བསྙེན་པའི་གྲངས་ནི་ལྷ་
རེ་ལ་ཁྲི་ཚོ་རེ་ཐ་མ་ཡིན་གསུང་། མཚམས་ཀྱི་ཐོག་མར་རྒྱལ་ཆེན་དང་། བགེགས་ལ་གཏོར་
)
- 201 -



༄༅། །སྙིང་གི་ཐིག་ལེའི་ཆུ་རྒྱུན་རྒུད་པ་ཀུན་སེལ་
བཞུགས་སོ། །
མ་བཏང་ལ་སྲུང་འཁོར་བསྒོམས་ན་ཤིན་ཏུ་ལེགས་སོ། །
བརྩེ་ཆེན་ཐུབ་དབང་ ཞལ་གྱི་བུམ་བཟང་ལས། །ལེགས་འོངས་སྡེ་སྣོད་
གསུམ་གྱི་སྙིང་པོའི་བཅུད། །ཨ་ཏི་ཤ་དང་རྒྱལ་བའི་འབྱུང་གནས་ཀྱི། །ཐུགས་
གསང་དཔལ་གྱི་བེའུར་ལེགས་འཁྱིལ་བ། །སྔོན་བྱོན་དམ་པ་དེ་དེས་ངོམས་པར་
འཐུངས། །ལེགས་ པར་ ཚིམ་ ནས་ སྐལ་ ལྡན་ གཞན་ལའང་གནང་ ། །སྲིད་ཞིའི་
རྒུད་པ་སེལ་བའི་བདུད་རྩི་འདི། །སྣོད་མིན་རྣམས་ལ་སྟོན་པའི་འོས་མིན་ཡང་། །
ཡུན་རིང་གནས་ཕྱིར་ཚུལ་འདི་གསལ་བར་བྱས། །མན་ངག་མཐར་ཐུག་ཟབ་ཅིང་
རྒྱ་ཆེ་བ། །བྱིས་བློས་མ་རྟོགས་འཁྲུལ་པ་ཅི་མཆིས་པ། །འདི་ལ་ཚད་མར་གྱུར་
པའི་མཁས་རྣམས་དང་། །བཀའ་སྲུང་དམ་ཚིག་རྗེས་འགྲོ་རྣམས་ལ་བཤགས། །
འདིར་འབད་དགེ་བ་ཇི་སྙེད་མཆིས་པ་རྣམས། །ཐུབ་བསྟན་སྤྱི་དང་ཁྱད་པར་
བཀའ་གདམས་པའི། །རྣམ་ཐར་གཙང་མས་ཕྱོགས་ཀུན་ཁྱབ་པ་དང༌། །འཇིག་
རྟེན་བདེ་ལེགས་ཆེན་པོས་ཁྱབ་ཕྱིར་བསྔོ། །
ཞེས་པ་འདི་ནི་ཡངས་པའི་ས་ཆེན་པོ་ལ་བཀས་མངའ་བསྒྱུར་བ། ༧མི་དབང་བསོད་
ནམས་མཚན་ཅན་གྱིས་བཀའ་ནན་ཆེར་ཕེབས་པ་དང་། རྭ་སྒྲེང་རྒྱལ་བའི་འབྱུང་གནས་ཀྱི་
གྲྭ་སློབ་སྤྱི་དང་བྱེ་བྲག་ཚང་མས་དག་སྣང་ཆེན་པོས་བསྐུལ་བའི་ངོར་ཇོ་བོ་བཀའ་གདམས་
པའི་རྣམ་ཐར་ལ་སྙིང་ནས་དད་པ་ཐོབ་པ་ངག་དབང་བྱམས་པས་བཀའ་གདམས་བསྟན་
པའི་འབྱུང་གནས་བྱང་རྭ་སྒྲེང་གི་གཙུག་ལག་ཁང་དུ་བསམ་པ་དག་པས་བྲིས་པ་འདིས་ཀྱང་
བསྟན་པ་རིན་པོ་ཆེ་མི་ནུབ་པའི་རྒྱལ་མཚན་དུ་གྱུར་ཅིག། མངྒལཾ །།
ན་མོ་ལོ་ཀི་ཤྭ་རཱ་ཡ། མ་ཎི་བུམ་སྒྲུབ་བྱེད་པར་འདོད་པས། བུམ་པ་རྫས་མཆོད་པ་
རྣམས་ཕྱག་ལེན་ལྟར་ཚོགས་པར་བྱས་ལ། འཕགས་པ་སྤྱན་རས་གཟིགས་ཇི་ལྟར་རིགས་
པའི་བདག་བསྐྱེད་སྔོན་དུ་བཏང་ནས་བུམ་པ་སྒྲུབ་པ་ལས། འདིར་ཐིག་ལེ་བཅུ་དྲུག་གི་རྒྱུན་
འཁྱེར་དང་འབྲེལ་ནས་སྒྲུབ་ཚུལ་བཤད་པར་བྱ་སྟེ། དེ་ཡང་རྒྱུན་འཁྱེར་སྐྱབས་འགྲོ་སོགས་
དངོས་གཞིའི་ཆོ་ག་མཐར་གཏོར་འབུལ་བར་བཏང་ནས་ཉེར་བསྡུ་མ་བྱས་པར་བུམ་བསྐྱེད་
ཀྱི་མཆོད་རྫས་བྱིན་གྱིས་བརླབས་ཏེ། ཨ་མྲྀ་ཏའམ། ཙནྡྲ་མཧཱ་རོ་ཥས་བུམ་པ་བསངས།
སྟོང་པར་སྦྱངས། སྟོང་པའི་ངང་ལས་མདུན་དུ་འཇའ་ཚོན་སྣ་ལྔའི་གུར་ཁྱིམ་གྱི་
དབུས་སུ་པད་དཀར་འདབ་མ་སྟོང་ལྡན་གྱི་ལྟེ་བར། ཕྱི་བུམ་པ་ལ་ནང་གཞལ་
ཡས་ཁང་གྲུ་བཞི་སྒོ་བཞི་འདོད་སྣམ་ཕ་གུ་དྲ་བ་དྲ་ཕྱེད་མདའ་ཡབ་པུ་ཤུ་རྟ་བབས་
སོགས་མཚན་ཉིད་ཐམས་ཅད་ཡོངས་སུ་རྫོགས་པ། ནང་གི་སྟེང་དང་ཤར་དཀར་
ལྷོ་སེར་ནུབ་དམར་བྱང་ལྗང་། འོག་སྔོན་པོར་སྣང་བའི་གཞལ་ཡས་ཁང་གི་ནང་
དུ། རིལ་བུ་ཐམས་ཅད་རེ་རེ་ནས་པདྨ་དང་ཟླ་བའི་གདན་ལ་ཧྲིདཀར་པོ་ཡོངས་
སུ་གྱུར་པ་ལས་བཀོད་པ་བསམ་གྱིས་མི་ཁྱབ་པའི་ཐུགས་རྗེ་ཆེན་པོ་རྒྱལ་བ་རྒྱ་
མཚོ་ནམ་མཁས་གར་ཁྱབ་ཏུ་སྐུས་ཁྱབ་པ། དབུ་བཅུ་གཅིག་པ་ཕྱག་སྟོང་སྤྱན་
-202-
- 203 -



སྟོང་དང་ལྡན་པ། རྩ་ཞལ་དཀར་གཡས་དམར་གཡོན་ལྗང༌། དེའི་སྟེང་གི་ཞལ་
དབུས་ལྗང་ གཡས་ དཀར་ གཡོན་དམར་བ། དེའི་སྟེང་ གི་ ཞལ་དབུས་དམར་
གཡས་ལྗང་གཡོན་དཀར་བ། དེའི་སྟེང་ན་ཁྲོ་ཞལ་ནག་པོ་མཆེ་བ་གཙིགས་པ།
སྤྱན་གསུམ་པ་རལ་པ་དམར་སེར་གྱེན་དུ་བརྫེས་པ། དེའི་སྤྱི་བོར་ཞི་བའི་ཞལ་
དམར་པོ་གཙུག་ཏོར་ཅན། རྩ་བའི་ཕྱག་དང་པོ་གཉིས་ཐུགས་ཀར་ཐལ་མོ་སྦྱར་
བ། གཡས་གཉིས་པ་ན་བགྲང་ཕྲེང་། གསུམ་པས་ཡི་དྭགས་ཀྱི་སྐོམ་པ་སེལ་བ།
བཞི་ པ་ ན་ འཁོར་ ལོ། གཡོན་ གྱི་ གཉིས་པ་ན་པདྨ། གསུམ་པ་ན་ རིལ་བ་ སྤྱི་
བླུགས། བཞི་པ་ན་མདའ་གཞུ་འཛིན་པ། ཕྱག་ལྷག་མ་དགུ་བརྒྱ་དང་དགུ་བཅུ་རྩ་
གཉིས་པོ་ཐམས་ཅད་མཆོག་སྦྱིན་མཛད་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་
པ། བ་སྤུའི་བུ་ག་རེ་རེ་ན་སངས་རྒྱས་ཀྱི་ཞིང་གྲངས་མེད་པ། དེ་རྣམས་ནས་
སངས་རྒྱས་བྱང་སེམས་མཐའ་ཀླས་པ་ མཐོང་བ། གནས་གསུམ་གྱི་ཡིག་འབྲུ་
ལས་འོད་ཟེར་གྱི་ཚོགས་འཕྲོས་པས་སེམས་ཅན་གྱི་དོན་དཔག་ཏུ་མེད་པ་མཛད་
པ། དེ་ཐམས་ཅད་ ཀྱི་ སྤྱི་བོར་ཨོཾ་དཀར་པོ། མགྲིན་པར་ ཨཱདམར་པོ། ཐུགས་
ཀར་ཧཱུཾ་སྔོན་པོ། ཐུགས་ཀའི་ཧཱུཾ་ལས་འོད་ཟེར་འཕྲོས་པས་དག་པ་རབ་འབྱམས་
ཀྱི་ཞིང་ཁམས་ནས་བསྒོམས་པ་དང་འདྲ་བའི་ཡེ་ཤེས་པ་ལ་སངས་རྒྱས་དང་བྱང་
ཆུབ་ སེམས་ དཔའི་ ཚོགས་ ཀྱིས་ བསྐོར་བ་སྤྱན་དྲངས། ཛ༔ཧཱུྃ་བཾ་ཧོ༔ གཉིས་སུ་
མེད་པར་གྱུར། པདྨ་ཀ་མ་ལ་ཡེ་ཧཱུཾ། སླར་ཡང་ཐུགས་ཀའི་ཧཱུྃ་ལས་འོད་ཟེར་
འཕྲོས་པས་དབང་གི་ལྷ་རྣམས་སྤྱན་དྲངས། ཁྱེད་རྣམས་ཀྱིས་འདི་ལ་མངོན་པར་
དབང་བསྐུར་དུ་གསོལ། ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་
ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་བསྐུར། ལུས་གང་དྲི་མ་དག་ཆུ་ལྷག་མ་སྤྱི་
གཙུག་ཏུ་འཁྱིལ་བ་ལས་ཧཱིདཀར་པོ་རེ་རེས་དབུ་བརྒྱན་པར་གྱུར། ཕྱག་དང་
ཕྱག་ཡུལ་གཉིས་སྟོང་པའི། །རྣམ་དག་སྐུ་ལ་ཡེ་ ཕྱག་འཚལ། །སྐྱེ་གནས་འཇིག་
པས་མ་གོས་པའི། །དྲི་མེད་མཆོད་ཚོགས་འབུལ་ལོ་ལྷ། །སྒོ་གསུམ་སྐྱེ་གནས་
འཇིག་བྲལ་བའི། །ཉེས་པའི་གཡང་ས་མཐོལ་ལོ་བཤགས། །སྟོང་ཡང་སྣ་ཚོགས་
སྐུར་སྟོན་པའི། །གྲངས་མེད་འདྲེན་ལ་རྗེས་ཡི་རང་། །སྨོན་དང་མཚན་མས་སྟོང་
པ་ཡི། །འཁོར་ལོ་དབྱིངས་སུ་བསྐོར་དུ་གསོལ། །སྐྱེ་བས་སྟོང་པའི་ཆོས་སྐུ་ཁྱེད།།
ལྷུན་གྲུབ་གནས་པའི་རང་བཞིན་ལས། །གང་དུ་འདའ་བར་མ་མཛད་ཅིག །དགེ་
བ་འདི་ཡིས་འཁོར་བ་རྣམས། །འདི་འདྲར་རྟོགས་ཏེ་འདི་འདྲ་བའི། །གཞལ་
ཡས་ཁང་དུ་འདྲོངས་གྱུར་ཏེ། །གསང་སྔགས་འདི་བཞིན་སྤྱོད་པར་བསྔོ། །གནས་
སྐབས་ཀྲྀ་ཡའི་ལྷ་ལྔ་བཞིན། །པད་དཀར་སྟོང་ལྡན་ལྟེ་བ་ལ། །ཟླ་བ་ཞུན་མའི་
གདན་སྟེང་དུ། །ཕྱི་ནང་གསང་བ་དེ་ཉིད་ཀྱི། །བསྐྱེད་རྫོགས་མཆོག་ཏུ་བསྔགས་
པར་ཤོག །གློ་བུར་འདི་ཡང་ཆོས་དབྱིངས་ལས། །ཐ་དད་ཅི་ཡང་ཡོད་མ་མཆིས།།
ཐ་དད་མེད་པར་ཕུན་ཚོགས་པའི། །བཀྲ་ཤིས་ཕུན་སུམ་ཚོགས་པར་ཤོག །
གཙང་མ་རིགས་ཀྱི་བཀྲ་ཤིས་ཤོག །ཐོག་མཐའ་བར་གསུམ་གཙང་མ་ལས། །
གཡོས་པ་མེད་པའི་བཀྲ་ཤིས་ཤོག །རྒྱལ་བ་རྒྱ་མཚོའི་མཆོད་རྫས་ལས་གྲུབ་
པའི། །ཞིང་ཁམས་རྒྱ་མཚོ་མཆོད་ཡོན་རྒྱ་མཚོའི་ཚོགས། །ཡོན་ཏན་རྒྱ་མཚོ་རྒྱལ་
བ་འཁོར་བཅས་ལ། །དད་པ་རྒྱ་མཚོས་འབུལ་ལོ་བཞེས་སུ་གསོལ། །ཨོཾ་ཨཱརྱ་ལོ་
ཀེ་ཤྭ་ར་ས་པ་རི་ཝཱ་ར་ཨབྷཾ་ནས་ཤཔྟའི་བར་གྱིས་མཆོད། དུས་གསུམ་བདེ་བར་
- 205 -
- 204 -



གཤེགས་པ་ཆོས་ཀྱི་སྐུ། །འགྲོ་དྲུག་སེམས་ཅན་རྣམས་ལ་སྤྱན་རས་གཟིགས། །
ནམ་མཁའ་ལྟ་བུར་ཁྱབ་པའི་བཅུ་གཅིག་ཞལ། །གཟི་བརྗིད་འོད་དཔག་མེད་ལ་
ཕྱག་འཚལ་བསྟོད། །ཕྱག་སྟོང་འཁོར་ལོས་སྒྱུར་བའི་རྒྱལ་པོ་སྟོང་། །སྤྱན་སྟོང་
བསྐལ་པ་བཟང་པོའི་སངས་རྒྱས་སྟོང་། །གང་ལ་གང་འདུལ་དེ་ལ་དེར་སྟོན་པའི།།
བཙུན་པ་སྤྱན་རས་གཟིགས་ལ་ཕྱག་འཚལ་བསྟོད། །
སྤྲོ་ན། ན་མོ་གུ་རུ་ལོ་ཀེ་ཤཱ་རཱ་ཡ། །བདག་སོགས་མཁའ་མཉམ་སེམས་ཅན་
མ་ལུས་པ། །སྐྱིད་སྡུག་ཀུན་ཏུ་རྒྱལ་བ་རྒྱ་མཚོ་མཁྱེན། །བྱིན་གྱིས་རློབས་ཤིག་
འཕགས་མཆོག་སྙིང་རྗེའི་གཏེར། །འདི་ཕྱི་བར་དོ་ཀུན་ཏུ་མགོན་སྐྱབས་མཛོད། །
བདེ་འདོད་སྡིག་ལ་རེམ་པའི་མཐའ་མེད་འགྲོ། །མཐའ་མེད་འཁོར་བར་འཁྱམས་
པའི་ཉམ་ཐག་ལ། །ཐུགས་རྗེ་ཕྱོགས་རིས་མེད་པར་ཁྱོད་ཀྱིས་གཟིགས། །བླང་
དོར་གསལ་བའི་བློ་གྲོས་མཆོག་སྩོལ་ཅིག །རང་གི་ལས་ཀྱིས་མནར་བའི་ཟུག་
གཟེར་ཅན། །མ་རྒན་ངན་འགྲོའི་བཙོན་རར་བཅིངས་རྣམས་ལ། །མཁྱེན་བརྩེ་
ནུས་པའི་ རྫུ་ འཕྲུལ་དུས་ལ་བབ། །མྱུར་དུ་བདེ་འགྲོར་དྲོངས་ཤིག་སྤྱན་རས་
གཟིགས། །བརྒྱ་ལམ་རེས་འགའ་རྙེད་པའི་དལ་འབྱོར་རྟེན། །དོན་མེད་ཚེ་འདིའི་
བྱ་བས་གཡེང་གཡེང་ནས། །ཐར་མེད་ངན་འགྲོར་སུ་མགྱོགས་འགྲན་པ་རྣམས།།
ཕན་བདེའི་ལམ་སྣ་དྲོངས་ཤིག་སྤྱན་རས་གཟིགས། །དགའ་བཞིན་སྤྱད་པས་དགེ་
འབྲས་མྱུར་དུ་ཟད། །རྒོད་ཅིང་བྱས་པའི་ལས་ཀྱིས་ངན་འགྲོར་འཁྲིད། །ངུ་བཞིན་
ལྟུང་བའི་འདོད་པའི་ལྷ་རྣམས་ལ། །བག་ཡོད་དྲན་མཛོད་མགོན་པོ་སྤྱན་རས་
གཟིགས། །དཀའ་བས་བསྒྲུབས་པའི་ཏིང་འཛིན་བརྟན་པོ་ལ། །བསྐལ་པ་དུ་མར
- 206 -
གནས་ཀྱང་བདག་འཛིན་མཐུས། །འོག་མར་ལྟུང་ཞིང་ཕྱི་ཕྱིར་འཁོར་བ་རིང་།།
གོང་མའི་ལྷ་རྣམས་སྐྱོབས་ཤིག་སྤྱན་རས་ གཟིགས། །མ་བརྟག་ཉམས་དགའ་
བྱིས་པ་འབྲིད་པའི་ཆོས། །འདུས་བྱས་རྫུན་པ་ཆུ་ཤིང་ལྟ་བུ་ལ། །བདེན་པར་ལྟ་
བ་སྲིད་པའི་རྩ་བ་འདི། །སྙིང་གི་དཀྱིལ་ནས་ཕྱུངས་ཤིག་སྤྱན་རས་གཟིགས། །
ཐོག་མེད་དུས་ནས་བསྐྱངས་པའི་ཉམ་ཐག་འགྲོ། །ཡལ་བར་དོར་ནས་རང་མགོ་
ཅི་ཐོན་རེམ། །ཁྲེལ་མེད་དམན་པའི་བློ་ཡིས་ཞི་མཐར་ལྷུང་། །ཞི་བའི་རྒུད་ལས་
སྐྱོབས་ཤིག་སྤྱན་རས་གཟིགས། །འབད་པ་ཆུང་ངུས་རླབས་ཆེན་དོན་འགྲུབ་པའི།
རྒྱལ་སྲས་སྤྱོད་པ་གཞན་དོན་ལྷུར་ལེན་ལ། །སྲིད་པའི་ཕྱི་མཐའ་ཇི་སྲིད་གནས་ཀྱི་
བར། །སློབ་པའི་སྙིང་སྟོབས་སྩོལ་ཅིག་སྤྱན་རས་གཟིགས། །ལས་ཉོན་རྒྱ་མཚོར་
བྱིང་བའི་མ་རྒན་རྣམས། །རྣམ་རྟོག་རྦ་རླབས་འཁྲུགས་པའི་སྲིད་ལས་སྐྱོབས། །
རྟོག་མེད་ཟབ་གསལ་གཉིས་མེད་ཡིད་བཞིན་ནོར། །མཐའ་དག་འགྲོ་ལ་སྩོལ་
ཅིག་སྤྱན་རས་གཟིགས། །མི་བཟད་སྙིགས་མའི་གཙོ་བོ་དུག་གསུམ་བྲན། །བྲན་
གཡོག་གདུག་པའི་དབང་གིས་ལས་ངན་བསགས། །བསགས་པ་སྡིག་ལས་མེད་
པ་འདི་དག་ལ། །ཐུགས་རྗེས་གཟིགས་ཤིག་མགོན་པོ་སྤྱན་རས་གཟིགས། །མི་
བཟད་སྙིགས་མའི་རབ་བྱུང་ཕྱི་ཚུལ་མཛེས། །ནང་གི་བསམ་པ་ཁྱིམ་པ་ཕལ་ལས་
ཐུ། །ཕྱི་ནང་ མི་ མཚུངས་ དཀོར་ཟན་མགོ་རིལ་ ཀུན། །སྡིག་ ལྟུང་ གཡང་ལས་
སྐྱོབས་ཤིག་སྤྱན་རས་གཟིགས། །མི་བཟད་སྙིགས་མའི་སྔགས་པ་ཁ་པོ་མཐོ། །
དུག་གསུམ་མེ་འབར་སྤྱོད་པ་ཁྱི་ལས་ལོད། །དམ་སྡོམ་རྩ་ལྟར་འདོར་པ་འདི་དག་
ཀུན། །རྡོ་རྗེ་དམྱལ་བ་ལས་སྐྱོབས་སྤྱན་རས་གཟིགས། །མི་བཟད་སྙིགས་མའི་
- 207 -



སྐྱེ་བོ་བློ་སྣ་མང་། །བཟང་པོ་མི་ཐེག་ངན་པ་དཔུང་བསྡོངས་འཆའ། །རང་སྤྱོད་
ངན་པའི་ལེ་ལན་དུས་ལ་བརྡའ། །རང་སྡུག་རང་གིས་ཉོ་ལ་ཐུགས་རྗེས་གཟིགས།
ཅུང་ཟད་ཐོས་ཀྱང་སེམས་རྒྱུད་ཆོས་ལས་གོལ། །ལང་ཚོ་རྒས་ཀྱང་ཉོན་མོངས་
དར་ལ་བབ། །ཀུན་གྱིས་བཀུར་ཡང་ཀུན་སྤྱོད་རང་ཞེ་ཁྲེལ། །མདོ་མེད་འགལ་
འདུ་མཁན་ལ་ཐུགས་རྗེས་གཟིགས། །འདུ་འཛི་གཡེང་བ་མེད་པའི་དབེན་གནས་
སུ། །དྲིན་ཅན་འགྲོ་ལ་སྙིང་བརྩེ་དུར་རེ་བས། །ཆོས་ཀུན་གནས་ལུགས་མཐའ་
བྲལ་དབུ་མའི་དོན། །རྩེ་གཅིག་བསྒོམས་པས་གོམས་པ་མཐར་ཕྱིན་མཛོད། །
མདོར་ན་འདི་ནས་ ཕྱི་མའི་ཚེ་རབས་ཀུན། །མགོན་པོ་ཁྱོད་དང་ནམ་ཡང་མི་
འབྲལ་ཞིང་། །ཁྱོད་ཀྱི་རང་བཞིན་སྙིང་རྗེ་ཆེན་པོ་དང༌། །བདག་གི་སེམས་རྒྱུད་
གཅིག་ཏུ་འདྲེས་པར་ཤོག །ཐུགས་རྗེ་ཆེན་པོའི་ལྷ་ཚོགས་རྣམས་ཀྱི་ཞལ་ནས་
སྔགས་ཀྱི་སྒྲ་འབྲུག་ལྟར་སྒྲོག་ཅིང་། སྐུ་གསུང་ཐུགས་ལས་འོད་ཟེར་གྲངས་མེད་
པ་འཕྲོས་ པས་ འཕགས་ པའི་ ཚོགས་རྣམས་མཆོད། བདག་གཞན་སེམས་ཅན་
ཐམས་ཅད་ཀྱི་སྡིག་སྒྲིབ་ཉེས་ལྟུང་གི་ཚོགས་རྣམས་བྱང་ཞིང་དག མཆོག་ཐུན་
མོང་གི་དངོས་གྲུབ་མ་ལུས་པ་སྩོལ་བར་གྱུར། དེ་ནས་ཡི་གེ་དྲུག་པ་ཉིད་ལ་འབད་
ཅིང་། ཉིན་ལྟར་སྔ་ཐུན་ལ་གསལ་འདེབས་སུ་ཆོ་ག་ཚར་རེ། ཐུན་གང་ཡང་རུང་བ་ལ་ཁྲུས་
གསོལ། ཐུན་ཐ་མ་ལ་གཏོར་མ་གསོས་བརླབས། འཕགས་པའི་ཚོགས་ཀྱི་ལྗགས་འོད་
ཟེར་གྱི་སྨྱུ་གུས་དྲངས་ཏེ་གསོལ་བར་གྱུར། ཨོཾ་ཨཱརྱ་ལོ་ཀེ་ཤྭ་ར་ས་པ་རི་ཝཱ་ར་ཨི་
དཾ་བ་ལིཾ་ཏ་ཁ་ ཁ་ ལཱ་ ཧི་ཁཱ་ཧི། བདུན་ནམ་གསུམ་གྱིས་ཕུལ། ཕྱག་དང་ཕྱག་ཡུལ་
གཉིས་སྟོང་པའི། །སོགས་ཀྱི་ཡན་ལག་བདུན་པ་དང་། བསྟོད་པ་གསོལ་འདེབས་ཇི་ལྟར་
འཚམས་པ་དང༌། སྒྲོལ་མ་བཅུ་གཉིས་ཀྱི་གཏོར་འབུལ་གྲུབ་ན་ལེགས། བདག་བསྐྱེད་ཉིན་
རེ་བཞིན་ཐུན་ཐ་མ་ལ་བསྡུས་ཀྱང་ཆོག མགོ་ཚུགས་པ་ནས་མཇུག་མ་རྫོགས་བར་སྔགས་
རྒྱུན་མ་ཆད་པ་དང༌། ཁྲུས་དང་གཙང་སྦྲ་ཤིན་ཏུ་གལ་ཆེ་ཞིང་། མཐར་གཏང་རག་གི་གཏོར་
འབུལ། མཆོད་འཕྲེང་། བསྟོད་པ་འདོད་གསོལ་བསྔོ་སྨོན་གང་རྒྱས་བྱས་ནས་ཡི་གེ་བརྒྱ་པ་
གང་མང་བརྗོད། ནོངས་པ་བཟོད་པར་གསོལ་ཞིང་། གཞལ་ཡས་ཁང་བུམ་པ་ལ་ཐིམ།
དམ་ཚིག་པ་དང་ཡེ་ཤེས་པ་དབྱེར་མེད་པའི་རྒྱལ་བ་རྒྱ་མཚོ་རྣམས་ཡོན་མཆོད་
འཁོར་དང་བཅས་པ་ལ་དགྱེས་བཞིན་དུ་འོད་དུ་ཞུ་ནས་རིལ་བུའི་རྣམ་པར་གྱུར།
དེ་ནས་ཤིས་བརྗོད་རྒྱས་བསྡུས་ཅི་རིགས་པ་བྱའོ། །
རྒྱལ་བ་ཀུན་གྱི་ཐུགས་རྗེ་གཅིག་བསྡུས་པ། །མཁའ་མཉམ་འགྲོ་ལ་བརྩེ་
བའི་སྤྱན་རས་ཀྱིས། །རྟག་ཏུ་གཟིགས་པ་རྒྱལ་བའི་འབྱུང་གནས་ལ། །སྒོ་གསུམ་
གུས་པས་རྒྱུན་ཏུ་ཕྱག་འཚལ་ལོ། །གང་གི་ཡེ་ཤེས་སྒྱུ་མའི་རོལ་པ་ལས། །
ལེགས་གྲུབ་མཁའ་འགྲོའི་བརྡ་སྐད་རྭ་སྒྲེང་ཞེས། །གྲགས་སྙན་སྲིད་པའི་ཁོངས་
ལས་རབ་བརྒལ་བའི། །འདུས་སྡེ་ཚང་མས་གསོལ་བ་བཏབ་པའི་ངོར། །ཕུལ་
བྱུང་ཡབ་སྲས་རྣམ་ཐར་ལ་དད་པ། །སྙོམས་ལས་ངག་དབང་བྱམས་པས་བྲིས་
པའི་དགེ །མར་གྱུར་འགྲོ་བ་ཀུན་ལ་ ཕན་ ཕྱིར་བསྔོ། །བདེ་ལེགས་ཕུན་སུམ་
ཚོགས་པའི་བཀྲ་ཤིས་ཤོག། མངྒལཾ །།
- 208 -
- 209 -



འབྱོར་དཔོན་སློབ་ཀྱི། །དམ་ཆོས་སྒྲུབ་པའི་ཕྱི་ནང་གི །འགལ་རྐྱེན་ཀུན་ སོལ་
མཐུན་རྐྱེན་རྣམས། །འབད་མེད་ལྷུན་གྱིས་གྲུབ་པར་མཛོད།
ཅེས་ཇོ་བོ་ཆེན་པོའི་རྗེས་སུ་འབྲང་བའི་སྒྲོལ་མ་བཅུ་གཉིས་ཀྱི་གཏོར་འབུལ་འདི་
རང་གི་ཁ་ཏོན་དུ་བྱ་ཕྱིར་ཕུར་བུ་ལྕོག་ཏུ་བྱམས་པས་བྲིས་པ་ཡིན་ནོ། མངྒལཾ།།
༄༅། །སྒྲོལ་མ་བཅུ་གཉིས་ཀྱི་གཏོར་འབུལ་བཞུགས་སོ། །
ཨོཾ་སྭསྟི། བྷོ རྒྱལ་བ་ཀུན་ཡུམ་ཤེར་ཕྱིན་ མ། །སྣ་ཚོགས་ འཇིགས་ པའི་ཆ་བྱད་
ཀྱིས། །ཨ་ཏི་ཤ་ཡི་རྗེས་འབྲངས་ཏེ། །ལྷ་ཆོས་བདུན་ལྡན་བཀའ་བསྲུང་གཙོ། །
གསེར་མཚོ་མ་དང་འོད་མཚོ་མ། །བསྟན་སྐྱོང་མ་དང་ཡིད་འཛིན་མ། །སྟོབས་མོ་
ཆེ་དང་དྲག་ཤུལ་ཅན། །ཁྲག་མདོག་མ་དང་དུད་ཁ་མ། །ཐོགས་མེད་མ་དང་
སྟོབས་མོ་ཆེ། །དབང་སྡུད་མ་དང་ལས་འཇོམས་མ། །རང་རང་འཁོར་ཚོགས་རྒྱ་
མཚོར་བཅས། །རྩེ་གཅིག་གདུང་བས་སྤྱན་འདྲེན་ན། །ཡིད་ལྟར་མགྱོགས་པའི་
རྫུ་འཕྲུལ་གྱིས། །འདིར་གཤེགས་དགྱེས་པའི་གདན་ལ་བཞུགས། །ཕྱི་ནང་
གསང་བའི་མཆོད་སྤྲིན་དང༌། །དམ་རྫས་གཏོར་མ་འདི་བཞེས་ཤིག །ཨོཾ་ཏཱ་རེ་དྭ་
ད་ཤ་ ས་ པ་ རི་ ཝཱ་ ར་ ཨི་དཾ་བ་ལི་ཏ་ཁ་ཁ་ཁཱ་ཧི་ཁཱ་ཧི། ལན་གསུམ། སྔགས་མཐར་
ཨནྡྷཾ་སོགས་དང་། ཨོཾ་ཨཱཧཱུྃ་གིས་ནང་མཆོད་ཀྱང་འབུལ། དྡྷོ ཤུགས་དྲག་ སྙིང་ རྗེས་
རབ་བསྐྱོད་པས། །ཞི་རྒྱས་དབང་དང་དྲག་པོའི་ལས། །རབ་འབྱམས་སྒྲུབ་པའི་
མཐུ་ནུས་ཅན། །སྒྲོལ་མ་བཅུ་གཉིས་བསྟོད་པར་བགྱི། །བཀའ་གདམས་གསར་
རྙིང་བཤད་སྒྲུབ་ཀྱི། །བསྟན་པ་དབྱར་མཚོ་ལྟར་འཕེལ་ཞིང༌། །བསྟན་འཛིན་བུ་
བཞིན་སྐྱོང་བ་དང་། །བསྟན་དགྲ་རྩད་ནས་ཚར་གཅོད་མཛོད། །ཁྱད་པར་རྣལ་
• 210 -
-211 -



༄༅། །བཀའ་གདམས་ཐིག་ལེ་བཅུ་དྲུག་གི་དཀྱིལ་ཆོག་
བཀའ་གདམས་གསལ་བྱེད་ཅེས་བྱ་བ་
བཞུགས་སོ། །
རྗེ་བཙུན་བླ་མ་དམ་པ་ཐུགས་རྗེ་ཆེན་པོ་དང་ལྡན་པ་ཇོ་བོ་ཡབ་སྲས་བརྒྱུད་
པར་བཅས་པ་ལ་ཕྱག་འཚལ་ཞིང་སྐྱབས་སུ་མཆིའོ། །བརྩེ་བ་ཆེན་པོས་དུས་
ཐམས་ཅད་དུ་རྗེས་སུ་གཟུང་དུ་གསོལ། དེ་ལ་འདིར་སྡེ་སྣོད་གསུམ་དང་རྒྱུད་སྡེ་
བཞིའི་བརྗོད་བྱའི་དོན་གྱི་སྙིང་པོ་ཇོ་བོ་ཡབ་སྲས་ཀྱི་གསང་ཆོས་མན་ངག་ཐུན་
མོང་མིན་པ། གང་ཟག་གཅིག་ཚེ་གཅིག་ལ་སངས་རྒྱས་ཀྱི་སར་བགྲོད་པའི་ཉེ་
ལམ་བཀའ་གདམས་ཐིག་ལེ་བཅུ་དྲུག་གི་གདམས་པ་ཟབ་མོ་རང་གིས་ཉམས་སུ་
ལེན་པ་དང༌། འདིའི་སྒོ་ནས་སྐལ་བ་དང་ལྡན་པ་གཞན་རྗེས་སུ་འཛིན་པའི་ཆེད་
དུ་ཐིག་ལེ་བཅུ་དྲུག་གི་དཀྱིལ་འཁོར་གྱི་ཆོ་ག་བྲི་བ་ལ། ཡིད་ཆེས་བསྐྱེད་པའི་
ཕྱིར་ཐོག་མར་བརྒྱུད་པའི་ཁུངས་བཤད་པ་ནི། ཡང་དག་པར་རྫོགས་པའི་སངས་
རྒྱས་ ནས་ རྗེ་བཙུན་བྱམས་ པ་མགོན་པོ་དང༌། དེ་ནས་ཐོགས་མེད་སྐུ་མཆེད་
སོགས་ལ་རིམ་གྱིས་བརྒྱུད་པའི་རྒྱ་ཆེན་སྤྱོད་བརྒྱུད་དང༌། ཡང་དག་པར་རྫོགས་
པའི་ སངས་ རྒྱུས་ནས་ རྗེ་ བཙུན་ འཇམ་ པའི་ དབྱངས། དེ་ནས་དཔལ་མགོན་
འཕགས་པ་ཀླུ་སྒྲུབ་ཡབ་སྲས་སོགས་ལ་རིམ་གྱིས་བརྒྱུད་པའི་ཟབ་མོ་ལྟ་བརྒྱུད་
དང༌། རྒྱལ་བ་རྡོ་རྗེ་འཆང་ནས་གསང་བའི་བདག་པོ་ཕྱག་ན་རྡོ་རྗེ་དང༌། དེ་ནས་
གྲུབ་ཆེན་ས་ར་ཧ་དང་། འཕགས་པ་ཀླུ་སྒྲུབ་ཡབ་སྲས་དང༌། ཏེ་ལོ་ནཱ་རོ་སོགས་
ལ་རིམ་གྱིས་བརྒྱུད་པའི་ཉམས་ལེན་བྱིན་རླབས་བརྒྱུད་དེ། བརྒྱུད་པ་གསུམ་གྱི་
མན་ངག་ཐམས་ཅད་ཡོངས་སུ་རྫོགས་པ་དཔལ་ཨ་ཏི་ཤ་ལ་མངའ། དཔལ་ལྡན་
ཨ་ཏི་ཤས་བརྒྱུད་པ་གསུམ་གྱི་བླ་མ་རྣམས་ཀྱི་མན་ངག་ཐམས་ཅད་ཕྱོགས་གཅིག་
ཏུ་བསྡུས་ནས་ཐུགས་ཉམས་སུ་བཞེས་ཏེ་འབྲས་བུ་མངོན་དུ་གྱུར་ནས་རྒྱ་བོད་
ཐམས་ཅད་དུ་བསྟན་པ་ལ་བྱ་བ་རྒྱ་ཆེན་པོ་མཛད་ཅིང་། ལྷག་པར་གངས་རིའི་
ལྗོངས་འདིར་བྱོན་ནས་སྡེ་སྣོད་གསུམ་གྱི་བརྗོད་བྱ་ཐམས་ཅད་བསླབ་པ་གསུམ་
དང༌ སྐྱེས་བུ་གསུམ་དུ་བསྡུས། རྒྱུད་སྡེ་བཞིའི་བརྗོད་བྱ་ཐམས་ཅད་སྨིན་བྱེད་
དབང་དང་དམ་ཚིག གྲོལ་བྱེད་ཀྱི་ལམ་ལ་རྒྱུད་སྡེ་འོག་མ་ལྟར་ན་མཚན་བཅས་
དང་མཚན་མེད་ཀྱི་རྣལ་འབྱོར། བླ་མེད་ལྟར་ན་བསྐྱེད་རིམ་དང་རྫོགས་རིམ་
གཉིས་སུ་བསྡུས། དེ་ཡང་ལམ་གྱི་རྩ་བ་བཤེས་གཉེན་བསྟེན་ཚུལ་ནས་འབྲས་བུ་
ཟུང་འཇུག་གི་བར་ལམ་གྱི་རིམ་པའི་ལུས་གཅིག་ཏུ་བྱས་ནས་གང་ཟག་ཐེག་པ་
ཆེན་པོའི་རིགས་ཅན་གཅིག་གི་ཉམས་ལེན་གྱི་རིམ་པར་ཧྲིལ་གྱིས་བསྡུས་ནས་
འབྲོམ་ རིན་པོ་ཆེ་ལ་བུམ་པ་གང་བྱོའི་ཚུལ་དུ་གནང་། འབྲོམ་རིན་པོ་ཆེས་སྐུ་
མཆེད་གསུམ་སོགས་ལ་གནང་སྟེ་བཀའ་གདམས་རྣམ་ཐར་གཙང་མས་བྱང་
ཕྱོགས་གངས་རིའི་ཁྲོད་འདི་ཁྱབ་པར་མཛད། ལུགས་བཟང་དེ་ཉིད་ཆོས་ཀྱི་རྒྱལ་
པོ་ཙོང་ཁ་པ་ཆེན་པོས་རྒྱ་ཆེར་སྤེལ་ཏེ་རྒྱལ་བསྟན་ཡོངས་སུ་རྫོགས་པའི་མན་ངག་
- 212 -
- 213 -



གིས་ས་ཕྱོགས་ཐམས་ཅད་ཁྱབ་པར་མཛད་དོ། །གདམས་ངག་འདིའི་ཉེ་བརྒྱུད་
ཐུན་མོང་མིན་པ་ནི་ལྷ་ཆོས་བདུན་ལྡན་གྱི་བླ་མ་བརྒྱུད་པའི་རྣམ་པར་ཐར་པ་ལས།
དེ་ཚེ་རྒྱལ་བ་མར་མེ་མཛད་དཔལ་དེས། །རབ་ཏུ་འཛུམ་པའི་འོད་ཟེར་ཕྱོགས་
བཅུར་སྤྲོས། །མ་དག་མུན་པའི་ཚོགས་རྣམས་དེངས་པར་གྱུར། །དེ་ཚེ་རྣམ་དག་
འོད་ཀྱི་གཞལ་ཡས་ཁང་། །འགྲོ་མགོན་ཐུགས་རྗེ་ཆེན་པོའི་གུར་ནང་དུ། །དགོས་
འདོད་འབྱུང་བའི་ཕྲེང་བ་རབ་ཏུ་འཁྲིགས། །ཤཱཀྱ་ཐུབ་དང་སྤྱན་རས་གཟིགས་
དབང་གིས། །སྔོན་ཚེ་ཞུས་ལན་ཇི་ལྟར་མཛད་པ་བཞིན། །གནས་དེར་རྣམ་པ་
གཞན་དུ་དེ་བཞིན་མཛད། །དེ་ཚེ་འཇམ་པའི་དབྱངས་ཀྱིས་འོད་མཐོང་ནས། ། །
ཆོས་རྒྱལ་དྲི་མ་མེད་པའི་ཁབ་ཏུ་བྱོན། །ཐུགས་རྗེ་ཆེན་པོའི་སྐྱེས་རབས་དུ་མ་
ཞུས། །ཉིན་མཚན་སྙིང་གི་ཐིག་ལེའི་དབྱིངས་སུ་བཞུགས། །ཞེས་གསུངས་ པ་
ལྟར། རྒྱལ་བ་འོད་དཔག་མེད་དང་། འཕགས་མཆོག་ཐུགས་རྗེ་ཆེན་པོ་གཉིས་
ནས་ཇོ་བོ་ཡབ་སྲས་ལ་བརྒྱུད་པ་སྟེ། དེ་ཡང་ངེས་པའི་དོན་དུ་ན་ཇོ་བོ་རྗེ་ཉིད་འོད་
དཔག་མེད་དང༌། འབྲོམ་ རིན་པོ་ཆེ་ཉིད་སྤྱན་རས་གཟིགས་ཡིན་པར་བཀའ་
གདམས་གླེགས་བམ་ལས་གསུངས་ཤིང་ཡོངས་སུ་གྲགས་པ་ལྟར་ཡིན་ལ། ཇོ་བོ་
ཡབ་སྲས་གཉིས་ཀྱིས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གི་སྙིང་པོའི་དོན་རྣམས་
སྐྱེས་བུ་གསུམ་གྱི་ལམ་གྱི་རིམ་པར་བསྡུས་ནས་དེ་དག་གི་གནད་རྣམས་ལ་ལོ་
གསུམ་གྱི་རིང་ཆོས་ཀྱི་བགྲོ་བ་རྒྱ་ཆེར་མཛད་ཅིང་། ཡེར་པ་ལྷ་རི་སྙིང་པོའི་
མགུལ་དུ་ཕེབས་ནས་ཡི་དམ་ལྷ་བཞི་དང་བརྒྱུད་པ་གསུམ་ལྡན་གྱི་བླ་མའི་ཚོགས་
ལ་གསོལ་འདེབས་ཤུགས་དྲག་པོ་མཛད་ནས། སྟོན་པ་ཐུབ་པའི་དབང་པོ། རྗེ་
- 214 -
བཙུན་སྤྱན་རས་གཟིགས། རྗེ་བཙུན་མ་སྒྲོལ་མ། ཁྲོ་བོའི་དབང་པོ་མི་གཡོ་བ་
བཞི་བཀའ་གདམས་ལྷག་པའི་ལྷར་བཟུང་བ་ན། བཀའ་གདམས་ལྷ་བཞི་དང་
བརྒྱུད་པ་གསུམ་ལྡན་གྱི་བླ་མའི་ཚོགས་རྣམས་ཀྱིས་ཞལ་དངོས་སུ་བསྟན་ནས་
གངས་རིའི་ཁྲོད་འདིར་བསྟན་པའི་སྲོལ་བཙུགས་པ་ལ་ལེགས་སོའི་དབུགས་
དབྱུང་དང་གདམས་པ་རྒྱ་ཆེར་བ་སྩལ་ཅིང་། ལྷག་པར་རྗེ་བཙུན་མ་སྒྲོལ་མའི་
ཞལ་ནས། སྲས་ཀྱི་ཐུ་བོ་སྤྱན་རས་གཟིགས། །ཁྱོད་ཀྱི་རྗེས་འབྲང་ཁོ་མོས་སྐྱོང་།།
ཁོ་མོའི་གདམས་པ་འདི་ལོངས་ལ། །རྗེས་སུ་འབྲང་ལ་བསྟན་པར་གྱིས། །སྐྱབས་
གནས་བླ་མ་དྲན་པར་མཛོད། །ལུས་ནི་ལྷ་ཡི་རང་བཞིན་ལ། །ངག་ནི་བཟླས་
བརྗོད་བརྩོན་པར་མཛོད། །འགྲོ་བ་མ་ལུས་ཕ་མར་སོམས། །སེམས་ཀྱི་གནས་
ལུགས་སྟོང་པར་སྤྱོད། །ལྔ་པོ་དེ་ཡི་སྐྱ་བར་ནས། །དགེ་རྩ་ཐམས་ཅད་དག་པར་
མཛོད། །ཅེས་ཐིག་ལེ་བཅུ་དྲུག་གི་གདམས་པ་ཟབ་མོ་འདི་གནང་ནས་ཐུགས་
དམ་གྱི་མཐིལ་དུ་འཛིན་དགོས་པ་དང༌། བཀའ་གདམས་ཀྱི་རྗེས་འཇུག་རྣམས་
ཀྱིས་ཀྱང་གདམས་ངག་འདི་ཐུགས་དམ་གྱི་མཐིལ་དུ་བྱེད་དགོས་པར་གསུང་། དེ་
ཡང་ལྷ་ཆོས་བདུན་ལྡན་གྱི་རྣམ་པར་ཐར་པ་ལས། སྤྱིར་གསུང་རབ་ལ་མཐའ་
ཡས་ཤིང་། བརྗོད་བྱའི་དོན་ལའང་མཐའ་ཡས་ཀྱང་ཉམས་ལེན་སྙིང་པོར་བསྡུ་ན་
ཐིག་ལེ་བཅུ་དྲུག་ཏུ་འདུ་བ་དང༌། ཐིག་ལེ་བཅུ་དྲུག་པོ་དེ་ཡང་བསྡུ་ན་རྗེས་དྲན་
ལྔར་འདུ་བ་དང༌། ལྔ་པོ་དེ་ཡང་བསྡུ་ན་ཐབས་ཤེས་གཉིས་སུ་འདུ་བ་དང་། འདི་
གཉིས་ཉམས་སུ་བླངས་ན་གནས་སྐབས་མངོན་མཐོ་ནས་མཐར་ཐུག་འབྲས་བུ་
ཟུང་འཇུག་གི་བར་ཐོབ་ནུས་པར་གསུངས། ཡང་དེའི་ཚེ་བླ་མ་གསེར་གླིང་པ་ཆེན་
• 215 -



པོའི་ཞལ་ནས། ནམ་མཁའི་མཐས་ཁྱབ་འཇིག་རྟེན་མ་ལུས་པ། །ཁྱོད་ཀྱི་སྐུ་ཡི་
དཀྱིལ་འཁོར་ནང་དུ་འདུས། །སངས་རྒྱས་རྣམ་པར་སྣང་མཛད་ཆེན་པོ་ཡང་། །
ཁྱོད་ཀྱི་བ་སྤུའི་བུ་ག་གཅིག་ན་བཞུགས། །འདས་དང་མ་འོངས་ད་ལྟར་ཕྱོགས་
བཅུ་ ཡི། །འཇིག་ རྟེན་ སྒྲོན་མ་ དག་ ཀྱང་ དེ་བཞིན་ནོ། །ཞེས་ སོགས་དང༌། དེ་
འདྲའི་མེ་ཏོག་འདབ་རྒྱས་པདྨའི་དབུས། །ཤིན་ཏུ་གཙང་བ་ཤེལ་དཀར་ལྟེ་བ་ལ།།
སྐུ་མདོག་དཀར་པོ་འོད་སྟོང་འཕྲོ་བའི་ལྷ། །བལྟ་བས་མི་ངོམས་མཚན་དཔེས་
སྤྲས་པ་ཞིག །ཀུན་ཏུ་འཛུམ་པ་ཐལ་མོ་རབ་སྦྱར་ནས། །འདབ་རྒྱས་གང་ལ་
བཞུགས་ལ་འདུད་པར་བྱེད། །ཕྱག་གཡས་ནོར་བུའི་ཕྲེང་བ་རབ་བཟུང་ནས། །
རང་གི་རྣམ་ཐར་གཙང་བར་སྟོན་པར་བྱེད། །ཕྱག་གཡོན་ཤེལ་དཀར་འཁར་བའི་
རྩེ་མོ་ན། །འདབ་མ་སྟོང་ལྡན་པདྨ་རབ་མཛེས་པ། །ལྟེ་བ་རིན་ཆེན་ལྷུན་པོ་ཡུམ་
གྱིས་བརྒྱན། །དེ་ཡང་ཕྱོགས་བཅུའི་རྒྱལ་བ་ཀུན་གྱིས་བསྐོར། །དེ་ཡང་རང་གི་ཐུ་
བོ་རྣམས་ཀྱིས་བསྐོར། །ཐམས་ཅད་གཉིས་སུ་མེད་པར་ལྷང་ངེར་ གྲག །ཀུན་གྱི་
གནས་གསུམ་ཡིག་འབྲུ་གསུམ་གྱིས་བརྒྱན། །འོད་དུ་འཕྲོ་བས་འགྲོ་བ་སྨིན་པ་
མཐོང་། །མགོན་པོ་དེ་ཡི་སྙིང་གི་པད་སྟེང་ན། །ཟླ་བ་ཞུན་མ་དཔག་ཚད་ལྔ་བཅུ་
པ། །འོད་ཀྱི་གཞལ་ཡས་སྒོ་བཞི་མཛེས་པ་ཞིག །ཡུམ་ཆེན་དྲུག་གི་རྣམ་པ་ཉིད་དུ་
གདའ། །གཡས་ གཡོན་དག་ནས་ཡུམ་དང་སྲས་ཀྱིས་བརྟེན། །རིམ་གྱིས་ཤེར་
ཕྱིན་ལྷ་བཞིའི་ལྷ་ཚོགས་དང་། །རྒྱལ་བ་ཡབ་སྲས་བླ་མར་བཅས་རྣམས་དང་། །
བཀའ་སྡོད་རྣམས་དང་ལྷན་ཅིག་འཁོད་པ་མཐོང་། །ཀུན་གྱི་གནས་གསུམ་ཡིག་
འབྲུ་གསུམ་གྱིས་བརྒྱན། །རང་གི་ཡིག་འབྲུ་ཕ་རོལ་ཕྱིན་པའི་སྒྲ། །ཐམས་ཅད་
-216-
སྙིང་པོར་བཅས་ཏེ་ལྷང་ངེར་གྲག །ཟེའུ་འབྲུ་པད་འདབ་དབུས་ན་སྤྲུལ་པ་ཞིག །
འགྲོ་དྲུག་སྣ་ལ་ཆོས་བཞིན་སྐོར་བ་བྱེད། །ཕྱི་ནང་ཀུན་ནས་འོད་ཀྱིས་རབ་གསལ་
ཏེ། །དེ་ཡིས་སྒོ་གསུམ་བྱིན་གྱིས་རློབ་པ་མཐོང་། །ཞེས་གསུངས་ཏེ། གདམས་
ངག་འདིར་གསུངས་པ་ལྟར་གྱི་ཐུགས་རྗེ་ཆེན་པོའི་སྐུའི་བཀོད་པ་དང་། དཀྱིལ་
འཁོར་ནི་བོད་དུ་ཇོ་བོ་ཡབ་སྲས་གཉིས་ཀྱིས་གསུངས་པ་ཙམ་མིན་པར། ཕྱོགས་
བཅུའི་ཞིང་རབ་འབྱམས་མུ་མེད་པ་ན་འདི་ལྟ་བུའི་སྐུའི་བཀོད་པ་དང༌། དཀྱིལ་
འཁོར་གྱི་འཁོར་ལོས་སྐལ་ལྡན་གྲངས་མེད་པ་ཞིག་སྨིན་པར་མཛད་བཞིན་པར་
བླ་མ་གསེར་གླིང་པ་ཆེན་པོས་མངོན་སུམ་དུ་མཐོང་ཞེས་ཇོ་བོ་ཡབ་སྲས་ལ་ཞལ་
ཀྱིས་བཞེས་པའོ། །ཐུགས་ རྗེ་ ཆེན་ པོའི་སྐུའི་བཀོད་པ་དང་དཀྱིལ་འཁོར་འདི་
ལྟར་དུ་ཡོད་ཚུལ་རྒྱལ་བ་ཉིད་ཀྱིས་མདོ་སྡེར་ཡང་གསུངས་ཏེ། ཟ་མ་ཏོག་བཀོད་
པའི་མདོ་ལས་བཅོམ་ལྡན་འདས་མཛེ་ཏའི་ཚལ་ན་ཐེག་པ་གསུམ་གྱི་གདུལ་བྱའི་
འཁོར་གྲངས་མེད་པ་ལ་ཆོས་ཀྱི་འཁོར་ལོ་བསྐོར་ཞིང་བཞུགས་པའི་ཚེ། བྱང་
ཆུབ་སེམས་དཔའ་སྒྲིབ་པ་རྣམ་སེལ་གྱིས་འཕགས་པ་སྤྱན་རས་གཟིགས་ཀྱི་སྐུའི་
བཀོད་པ་དང་། ཡོན་ཏན་གྱི་ཁྱད་པར་རྣམས་ཞུས་པའི་ཚེ། འཕགས་པ་སྤྱན་རས་
གཟིགས་ཀྱི་སྐུའི་བཀོད་པ་བསམ་གྱིས་མི་ཁྱབ་པའི་ཚུལ་གསུངས་ཏེ། འགྲོ་བ་
རིགས་དྲུག་གི་སེམས་ཅན་རྣམས་ལ་རང་རང་གི་གནས་སུ་གང་ལ་གང་འདུལ་གྱི་
སྐུའི་བཀོད་པས་དོན་མཛད་པའི་ཚུལ་དང་། སྐུའི་བཀོད་པ་བསམ་གྱིས་མི་ཁྱབ་
པ་ཐ་ན་བ་སྤུའི་ཁུང་བུ་རེ་རེའི་མཐའ་ཡང་རྒྱལ་སྲས་བདག་ཉིད་ཆེན་པོ་དག་གིས་
ཀྱང་རྟོགས་མི་ནུས་ན། སེམས་ཅན་གཞན་དག་གིས་ལྟ་ཅི་སྨོས་པར་གསུངས། དེ་
- 217-



ཡང་གསེར་ཞེས་བྱ་བའི་བ་སྤུའི་ཁུང་བུ་དང༌། རིན་པོ་ཆེའི་རྣ་ཆ་ཞེས་བྱ་བའི་བ་
སྤུའི་ཁུང་བུ་དང༌། ནག་པོ་ཞེས་བྱ་བའི་བ་སྤུའི་ཁུང་བུ་དང་། བདུད་རྩིའི་ཐིགས་
པ་ཞེས་བྱ་བའི་བ་སྤུའི་ཁུང་བུ་དང་། རྡོ་རྗེའི་སྒོ་ཞེས་བྱ་བའི་བ་སྤུའི་ཁུང་བུ་དང༌།
ཉི་མའི་འོད་ཅེས་བྱ་བའི་བ་སྤུའི་ཁུང་བུ་དང་། དབང་པོའི་རྒྱལ་པོ་ཞེས་བྱ་བའི་བ་
སྤུའི་ཁུང་བུ་དང༌། སྨན་ཆེན་པོ་ཞེས་བྱ་བའི་བ་སྤུའི་ཁུང་བུ་དང་། རྒྱལ་མཚན་གྱི་
རྒྱལ་པོ་ཞེས་བྱ་བའི་བ་སྤུའི་ཁུང་བུ་ལ་སོགས་པ་བ་སྤུའི་ཁུང་བུ་རེ་རེ་ལ་ཡང་
མཚན་གྱི་རྣམ་གྲངས་དང༌། བ་སྤུའི་ཁུང་བུ་དེ་དག་རེ་རེ་ན་གཞལ་ཡས་ཁང་
གྲངས་མེད་པ་དང༌། གཞལ་ཡས་ཁང་རེ་རེ་ན་ཡང་སངས་རྒྱས་དང་བྱང་ཆུབ་
སེམས་དཔའ་གྲངས་མེད་པ་བཞུགས་ཤིང༌། དེ་དག་གིས་ཆོས་ཀྱི་རྣམ་གྲངས་
བསམ་གྱིས་མི་ཁྱབ་པ་སྟོན་པར་མཛད་པ་དང༌། ཞིང་དེ་དག་ན་གནས་པའི་
གདུལ་བྱ་གྲངས་མེད་པ་སྨིན་ཅིང་གྲོལ་བར་མཛད་པ་དང༌། བ་སྤུའི་ཁུང་བུ་དེ་
དག་ཀྱང་བ་སྤུའི་ཁུང་བུ་གཅིག་གི་ནང་དུ་གཅིག་གནས་པ་དང་། དེའི་ནང་དུའང་
གཅིག་གནས་པ་སོགས་ཐིག་ལེ་བཅུ་དྲུག་གི་དཀྱིལ་འཁོར་ཕྱི་མ་ཕྱི་མའི་ལྷའི་
ཐུགས་ཀར་དཀྱིལ་འཁོར་ནང་མ་ནང་མ་རྣམས་སྒོམ་ཚུལ་འདི་དང་ཤིན་ཏུ་མཐུན་
པར་གསུངས། དེ་ ཡང་ གདུལ་བྱས་ བློས་བཅོས་ནས་བསྒོམས་པ་ཙམ་མ་ཡིན་
པར། ཐུགས་རྗེ་ཆེན་པོའི་སྐུའི་བཀོད་པ་དངོས་གནས་ལ་དེ་འདྲ་ཞིག་ཡོད་པར་
གསུངས་སོ། །དེ་ལྟ་བུའི་སྐུའི་བཀོད་པ་བསམ་གྱིས་མི་ཁྱབ་པ་དེ་མཐོང་བ་ལ་ཡི་
གེ་དྲུག་པའི་རིག་སྔགས་བསྒྲུབ་དགོས་པ་དང༌། ཡི་གེ་དྲུག་པའི་རིག་སྔགས་འདི་
འཚོལ་བའི་ཕྱིར་བཅོམ་ལྡན་འདས་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན་
- 218 -
དཀའ་བ་དཔག་ཏུ་མེད་པ་སྤྱད་པ་དང༌། ཡི་གེ་དྲུག་པའི་རིག་སྔགས་ཆེན་མོ་འདི་
སྔོན་རྒྱལ་བ་འོད་དཔག་མེད་ཀྱིས་བསྐུལ་ནས་འཕགས་པ་སྤྱན་རས་གཟིགས་
དབང་ཕྱུག་ཉིད་ཀྱིས་གསུངས་ཤིང་། གཟུངས་སྔགས་འདི་གསུངས་པ་ཙམ་གྱིས་
ཕྱོགས་བཅུའི་ཞིང་རབ་འབྱམས་གཡོས་ཤིང་སེམས་ཅན་གྲངས་མེད་པ་ཞིག་སྨིན་
ཅིང་གྲོལ་བར་མཛད་པ་སོགས་ཕན་ཡོན་བསམ་གྱིས་མི་ཁྱབ་པ་གསུང་། ཐུགས་
རྗེ་ཆེན་པོའི་སྐུའི་བཀོད་པ་འདི་བཞིན་དུ་བསྒོམས་ནས་ཡི་གེ་དྲུག་པའི་རིག་
སྔགས་ཟབ་མོ་འདི་བསྒྲུབ་པ་ལ་དཀྱིལ་འཁོར་འདི་བཞིན་དུ་བསྒོམ་དགོས་པར་
ཡང་མདོ་སྡེ་དེ་ཉིད་ལས་གསུངས། མདོ་སྡེ་དེ་ཉིད་ལས་ཐུགས་རྗེ་ཆེན་པོ་ཕྱག་
བཞི་པ་ཐིག་ལེ་བདུན་པའི་དཀྱིལ་འཁོར་གྱི་གཙོ་བོར་སྒོམ་ཚུལ་འདི་དང་མཐུན་
པ་ཞིག་གསུངས། ཐུགས་རྗེ་ཆེན་པོའི་སྐུའི་བཀོད་པ་འདི་ལྟར་དུ་བསྒོམས་ནས་
ཡི་གེ་དྲུག་པའི་རིག་སྔགས་སྒྲུབ་ཚུལ་འདི་ནི་སྙིང་པོའི་དོན་ཡིན་པར་གསུངས་ཏེ།
དེ་ཡང་ས་འདིའི་སྙིང་པོ་འབྲས་ཀྱི་ལོ་ཏོག་ཡིན་པ་ལྟར། གསུང་རབ་ཐམས་ཅད་
ཀྱི་སྙིང་པོའི་དོན་ཡིན་པར་གསུངས་ལ། དེ་ནི་གདམས་ངག་འདི་ལ་སྙིང་གི་ཐིག་
ལེ་ཞེས་བརྗོད་པ་དང་ཤིན་ཏུ་མཐུན་ནོ། །ཡང་གདམས་ངག་འདིར་བྱམས་སྙིང་རྗེ་
བྱང་ཆུབ་ཀྱི་སེམས་ཉམས་ལེན་གྱི་མཐིལ་དུ་བྱེད་པས་སེམས་ཅན་མགོན་མེད་པ་
རྣམས་ཀྱི་མགོན། སྐྱབས་མེད་པ་རྣམས་ཀྱི་སྐྱབས། རྟེན་མེད་པ་རྣམས་ཀྱི་རྟེན།
ནད་ཀྱིས་གདུངས་པ་རྣམས་ཀྱི་སྨན། དབུལ་པོ་རྣམས་ལ་ནོར། འཁོར་བའི་རྒྱ་
མཚོ་ལས་སྒྲོལ་བའི་གཟིངས། ལམ་སྟོར་བ་རྣམས་ལ་ལམ་སོགས་སེམས་ཅན་
ཐམས་ཅད་ཀྱི་གང་ལ་གང་འདོད་ཀྱི་ཉེར་འཚོར་འགྱུར་བར་སྨོན་ལམ་འདེབས་
-219 -



ཤིང་བློ་སྦྱོང་བའི་ཚུལ་དེ་ཡང་མདོ་དེ་ཉིད་ལས་གསུངས་སོ། །ཟ་མ་ཏོག་བཀོད་
པའི་མདོ་འདི་ནི་བྱང་ཕྱོགས་གངས་རིའི་ཁྲོད་འདི་སྟོན་པ་ཐུགས་རྗེ་ཅན་དེས་ཀྱང་
འདུལ་མ་ནུས་པར་མུན་པའི་གླིང་དུ་གནས་པ་ལ། འོད་ཀྱི་ཕུང་པོ་དང་བཅས་བོད་
ཡུལ་ འདིར་ཐོག་མར་བྱོན་ པའི་ ཆོས་ སུ་ གསུངས་ལ། བོད་ཡུལ་ གྱི་ ཕན་བདེ་
ཐམས་ཅད་ཀྱང་ཐུགས་རྗེ་ཆེན་པོའི་ཐུགས་བསྐྱེད་དང་གཟུངས་སྔགས་ཡི་གེ་དྲུག་
པའི་མཐུ་ལས་འབྱུང་བར་གསུངས་སོ། །སྙིང་གི་ཐིག་ལེའི་དཀྱིལ་འཁོར་བཅུ་
གཉིས་པར་ཐུགས་ རྗེ་ ཆེན་ པོ་ ཞལ་ གཅིག་ ཕྱག་གཉིས་པ། ཐུགས་རྗེ་ཆེན་པོ་
རིགས་ལྔ་དང༌། གསང་བ་ཡེ་ཤེས་སོགས་མཁའ་འགྲོའི་ཚོགས་ཀྱིས་བསྐོར་བ་
དང་བཅས་པ་འདི་ནི་ཐུགས་རྗེ་ཆེན་པོས་དངོས་སུ་བྱིན་གྱིས་བརླབས་པའི་གྲུབ་
ཆེན་མི་ཏྲ་ཛོ་ཀིས་ལམ་སྲོལ་ཕྱེ་བ་དཀྱིལ་འཁོར་བརྒྱ་རྩར་གྲགས་པའི་ནང་ཚན་
ཐུགས་རྗེ་ཆེན་པོ་རྒྱལ་བ་རྒྱ་མཚོའི་དཀྱིལ་འཁོར་ཡུམ་གསང་བ་ཡེ་ཤེས་དང་
བཅས་པ་ ཞིག་གསུངས་པ་འདི་དང་ཤིན་ཏུ་མཐུན་ནོ། །གཟུངས་སྔགས་ཡི་གེ་
དྲུག་པའི་སྒྲུབ་ཐབས་ཐུགས་རྗེ་ཆེན་པོའི་དཀྱིལ་འཁོར་འདི་ལྟ་བུ་ཞིག་ཡོད་པ་
འབྲོམ་རིན་པོ་ཆེས་དག་པའི་འཁོར་ལ་དངོས་སུ་སྟོན་པར་མཛད་དེ། ཡེར་པ་ལྷ་
རི་སྙིང་པོའི་གནས་སུ་རྔོག་ལེགས་པའི་ཤེས་རབ། ནག་ཚོ་ལོ་ཙཱ་བ། དགེ་བཤེས་
ཀ་བ་གསུམ་འཛོམ་ནས་ཇོ་བོ་ཡབ་སྲས་གཉིས་ལ་མཎྜལ་ཕུལ་ཏེ། འབྲོམ་རིན་པོ་
ཆེའི་སྐུ་ཆེ་བའི་ཡོན་ཏན་རྣམས་གསུང་དུ་གསོལ་ཞེས་གསོལ་བ་བཏབ་པ་ན།
འབྲོམ་རིན་པོ་ཆེས་དམན་ཆ་ཁོ་ན་འཛིན་ཅིང་ཡོན་ཏན་སྦེད་པ་གཙོ་བོར་མཛད་
ནས་ཇོ་བོ་ལ་ཆོས་ཞུ་བ་མ་གཏོགས་ཁོང་རང་གི་ཡོན་ཏན་གང་ཡང་གསུང་དུ་མ་
-220-
འདོད་པ་ན། ཇོ་བོ་རྗེས་འབྲོམ་རིན་པོ་ཆེ་ལ་ཁྱེད་བོད་ལ་བཀའ་དྲིན་ཆེ་བ་ཡིན་
པས་ཕྱི་རབས་ཀྱི་གདུལ་བྱ་ལ་དགོངས་ནས་ཡོན་ཏན་བག་རེ་གསུང་འཚལ་ཞེས་
བསྐུལ་བ་ན། འབྲོམ་རིན་པོ་ཆེས་ཀྱང་བླ་མའི་བཀའ་བཞིན་གསུང་བར་བཞེད་
ནས་དབུ་སྐྲ་ལྕང་ལོ་སྙན་གྱི་གོང་དུ་བཏེག་སྟེ། སྤྱན་ནམ་མཁའ་ལ་ཧྲིག་ཧྲིག་
གཟིགས་པ་ན་སྒྲིབ་པ་ རྣམ་སེལ་ལ་སོགས་པ་བྱང་ཆུབ་སེམས་དཔའ་བདག་
ཉིད་ཆེན་པོ་མང་དུ་བྱོན་ཏེ། དེ་དག་གིས་ཀྱང་ཐུན་མོང་མིན་པའི་ཡོན་ཏན་གསུང་
འཚལ་ཞེས་བསྐུལ་བ་ན་འབྲོམ་ རིན་པོ་ཆེས། ཧཱི པོ་ཏ་ལ་ཡི་རི་བོ་ན། །སྤྱན་
རས་གཟིགས་དབང་ང་བཞུགས་ཚེ། །སྒྲིབ་པ་རྣམ་སེལ་དེར་བྱོན་ཏེ། །མགོན་པོ་
བོད་ཀྱི་ཡུལ་དུ་བྱོན། །ཞེས་སོགས་རང་ཉིད་སྤྱན་རས་གཟིགས་དངོས་ཡིན་པ་
དང༌། སྔོན་གྱི་ཐུགས་བསྐྱེད་དང་། སངས་རྒྱས་བྱང་སེམས་མང་པོས་ཀྱང་བསྐུལ་
བ་ལ་བརྟེན་ནས་སྤྲུལ་པ་གྲངས་མེད་པས་བོད་ཡུལ་འདིར་སངས་རྒྱས་ཀྱི་བསྟན་
པ་བཙུགས་པ་དང༌། ལྷག་པར་སྔོན་གྱི་ཆོས་རྒྱལ་ལོ་པཎ་བཀའ་དྲིན་ཅན་དེ་དག་
ཇོ་བོ་ཡབ་སྲས་གཉིས་ཀྱི་སྤྲུལ་པ་ཡིན་ཚུལ་སོགས་སྐུ་གསུང་ཐུགས་ཀྱི་གསང་བ་
མང་དུ་གསུངས་པའི་མཐར་སྐུ་ཐིག་ལེ་སེར་པོ་ཞིག་ཏུ་ཁྱིལ་ཁྱིལ་འདུག་པའི་འཕྲོ་
ལ་སྐུ་མི་སྣང་བར་ཡལ། དེར་དགེ་བཤེས་གསང་ཕུ་བ་དང༌། ནག་ཚོ་ལོ་ཙཱ་བ་
དང༌། དགེ་བཤེས་ ཀ་བ་ གསུམ་ འབྲོམ་ རིན་ པོ་ ཆེའི་ སྐུ་མ་མཐོང་བས་ཡིད་
གདུངས་ནས་མགྲིན་གཅིག་ཏུ། སྤྲུལ་པའི་ཆོས་རྒྱལ་གང་དུ་ཐལ། །རྒྱལ་བ་རྒྱ་
མཚོ་གང་དུ་གཤེགས། །ཞེས་སོགས་གདུང་དབྱངས་ཀྱིས་གསོལ་འདེབས་ཤུགས་
དྲག་མཛད་པ་ན། ཇོ་བོའི་ཞལ་ནས། རྒྱལ་བའི་འབྱུང་གནས་མཐོང་འདོད་ན།།
• 221 -



ཁོ་ཡི་ རང་བཞིན་ སྙིང་ རྗེ་ ཡིན། །འགྲོ་བ་ཐམས་ཅད་ཡུལ་བྱས་ནས། །བཟོད་
གླགས་མེད་པའི་སྙིང་རྗེ་སྒོམས། །རིང་པོར་མི་ཐོགས་མངོན་དུ་འགྱུར། །ཞེས་
གསུངས་པ་ན་ཁོང་གསུམ་གྱིས་སྙིང་རྗེ་ཆེན་པོ་ཤུགས་དྲག་ཏུ་བསྒོམས་པས། ཇོ་
བོའི་ཐུགས་ཀ་ཤད་ནས་ཐིག་ལེ་དཀར་པོ་ཞིག་ཁྱིལ་ཁྱིལ་བྱེད་པ་སྙམ་བྱེད་པ་སྙམ་
བྱུང་བ་ལ། ཐིག་ལེ་དེ་ལས་འོད་ཟེར་དཀར་པོ་དྲུག་བྱུང་བའི་བཞི་ཕྱོགས་བཞིར་
འཕྲོས། གཉིས་སྟེང་འོག་ཏུ་འཕྲོས། དེ་ནས་སླར་འཁོར་ཏེ་བྱུང་ནས་སྟེང་གི་འོད་
དེ་བླ་གབ་ཀྱི་རྣམ་པར་ཁྱིལ་ལེ་བ་ཁང་པ་ཀ་བ་བཞི་ཙམ་རྒྱ་ཁེབས་པ་བཏུད་ནས་
བལྟས་ན་ཨོཾ་གྱི་རྣམ་པར་གནས་པ་ཞིག་འདུག་གོ །དེ་བཞིན་དུ་འོག་གི་འོད་དེ་
ཡང་དངུལ་དཀར་གྱི་མེ་ལོང་ལྟར་མཐོ་དམའ་མེད་པར་བླ་གབ་དང་རྒྱ་མཉམ་
པར་གནས་ཏེ་བཏུད་དེ་བལྟས་ན་ཧཱུྃ་གི་རྣམ་པར་གནས་སོ། །དེ་བཞིན་དུ་ཤར་གྱི་
འོད་དེ་ཡང་ལྷོ་བྱང་དུ་ངོས་ཕུན་སུམ་ཚོགས་པར་གནས་པ་བཏུད་དེ་བལྟས་ན་
མའི་རྣམ་པར་གནས་སོ། །དེ་བཞིན་དུ་ནུབ་ཀྱི་འོད་དེ་ཡང་ལྷོ་བྱང་དུ་ངོས་ཕུན་
སུམ་ཚོགས་པར་གནས་པ་བཏུད་དེ་བལྟས་ན་པད་ཀྱི་རྣམ་པར་གནས་སོ། །བྱང་
གི་འོད་དེ་ཡང་དེ་བཞིན་དུ་ཤར་ནུབ་ཏུ་ངོས་ཕུན་སུམ་ཚོགས་པར་གནས་པ་
བཏུད་དེ་བལྟས་ན་མེའི་རྣམ་པར་གནས་སོ། །ལྷོའི་འོད་དེ་ཡང་དེ་བཞིན་དུ་ཤར་
ནུབ་ཏུ་ངོས་ཕུན་སུམ་ཚོགས་པར་གནས་པ་བཏུད་དེ་བལྟས་ན་ཎིའི་རྣམ་པར་
གནས་ཏེ། མདོར་ན་འོད་དཀར་པོའི་གཞལ་ཡས་ཁང་གི་རྣམ་པ་ཕུན་སུམ་ཚོགས་
པ་དགའ་བ་བདེ་བ་རྣམ་པར་རྟོག་པས་མ་བཅིངས་པ་དེ་ལྟ་བུའི་གཞལ་ཡས་ཁང་
གི་སྟེང་འོག་དང་ངོས་གང་ནས་བྱུང་ཆ་མེད་པར་ཐིག་ལེ་དཀར་པོ་སྲན་མའི་གའུ་
• 222 -
ཙམ་ཞིག་བྱུང་སྟེ། དེ་ ལ་ སེམས་བཏུད་དེ་བལྟས་པས་དེ་འགྱུར་བ་སྙམ་བྱེད་
པའམ། དེའི་གསེབ་ཤེད་ནས་ཧཱི༔དཀར་པོ་བཀྲག་འཚེར་བ་ཞིག་བྱུང༌། དེ་ཡང་
འོད་ཁ་དོག་རྣམ་པ་ལྔས་ གཏུམས་ནས་འོད་ཀྱི་རྣམ་པར་ཧྲིལ་ཧྲིལ་ཡོད་པའི་
གསེབ་ཤེད་ནས་རེས་འགའ་ཨའི་རྣམ་པ། རེས་འགའ་ཟླ་བའི་རྣམ་པ་འདྲ་བ་
ཞིག་བྱུང་སྟེ་འོད་དེ་བཏེག་གོ །དེ་ནས་ཅུང་ཞིག་ནས་འོད་དེའི་གསེབ་ནས་ཚུར།
ཨོཾ་མ་ཎི་པདྨེ་ཧཱུྃ། ཞེས་པའི་ཡིག་འབྲུ་དྲུག་རང་སྒྲ་དང་བཅས་ཏེ་སྟེང་འོག་ཕྱོགས་
བཞི་དང་བཅས་པར་འོད་ཟེར་གྱི་རྣམ་པར་འཕྲོས་ཤིང་སླར་ཡང་འོད་དེའི་དཀྱིལ་
དུ་ཐིམ། དེ་ནས་རེ་ཞིག་ནས་འོད་དེ་ཇེ་སྲབ་ཏུ་སོང་ནས་འོད་ཅུང་ཟད་ཡོད་པའི་
གསེབ་ནས་ཕར་ལ་བལྟས་པས། ད་ཅི་ནས་གནས་པའི་ཧཱི༔དེ་ལ་ཡིག་འབྲུ་དྲུག་
པོས་གཡས་ཕྱོགས་ནས་བསྐོར་ཏེ། དེ་དག་ལ་ཡང་དབུས་ཀྱི་ཡིག་འབྲུ་དེ་ལས་
ཡིག་འབྲུ་དྲུག་པོ་དེ་དག་གི་རྣམ་པའི་འོད་ཟེར་འཕྲོས། དྲུག་པོ་དེ་ལས་ཀྱང་ཡིག་
འབྲུ་རེ་རེ་ལའང་ཡིག་འབྲུ་དྲུག་གི་རྣམ་པའི་འོད་ཟེར་ཕྱོགས་བཅུར་འཕྲོས་ཏེ་
མདོར་ན་འོད་ཟེར་དྲུག་ཅུ་དྲུག་ཅུ་གདའོ། །དེར་འོད་ཐམས་ཅད་དང་། ས་ཕྱོགས་
ཐམས་ཅད་ཀྱང་ཡི་གེ་དྲུག་པ། ཨོཾ་མ་ཎི་པདྨེ་ཧཱུྃ། ཞེས་པའི་སྒྱུར་འུར་འུར་བའི་
སྣང་བ་བྱུང་། དེ་ནས་འོད་ཟེར་དྲུག་ཅུ་དྲུག་ཅུ་པོ་དེ་དག་ཚུར་འདུས་ཏེ་ལ་ལ་སྟེང་
འོག་དང་ངོས་བཞི་ལ་ཐིམ། ལ་ལ་དབུས་ཀྱི་ཡིག་འབྲུ་ལ་བསྐོར་བའི་ཡིག་འབྲུ་
དྲུག་ལ་ཐིམ། ལ་ལ་དབུས་ཀྱི་གཙོ་བོ་ཉིད་ལ་ཐིམ། དེ་ནས་རེ་ཞིག་ན་ཧི༔དེ་ཉིད་
བཤེས་ གཉེན་ པར་འགྱུར་བ་ སྙམ་ བྱེད་ པའམ། ཡིག་འབྲུ་དྲུག་པོ་དེ་དག་གི་
གསེབ་ནས་བྱུང་བ་སྙམ་བྱེད་པའམ། འོག་གཞི་ཟླ་བའི་དཀྱིལ་འཁོར་དེ་གཡོ་
- 223 -



ཞིང་འདུག་པའི་གསེབ་ནས་བྱུང་བ་སྙམ་བྱེད་པའམ། རེས་འགའ་སྟེང་འོག་ངོས་
གཞིའི་གསེབ་ནས་བྱུང་བ་སྙམ་བྱེད་དེ། མདོར་ན་དག་པའི་སྣང་བ་ལ་ལྟད་མོ་
ཆེས་པའམ། ཁོང་འཕགས་པའི་རྣམ་འཕྲུལ་ལ་བདག་ཅག་བྱིས་པའི་བློས་འཆུན་
ཚད་དུ་གྱུར་པས་གསལ་ལ་མི་རྟོག་པའི་འོད་ཀྱི་རྣམ་པར་བྱོན་ཏེ། ཕལ་ཆེར་ཧྲིདེ་
རང་འགྱུར་བ་ཡིན་ལས་ཆེ། གང་ལྟར་ནའང་འོད་ཀྱི་གསེབ་ནས་བཤེས་གཉེན་པ་
བྱོན་པའི་ཞལ་ནས་ཆོས་ཐམས་ཅད་འདི་ལྟ་བུའི་རྣམ་པར་གདའ་གསུང་། དེ་ནས་
དབུས་ཀྱི་ཡི་གེ་ལ་བསྐོར་བའི་ཡིག་འབྲུ་དྲུག་པོ་དེ་དབུས་ཀྱི་ཡིག་འབྲུ་ལ་ཐིམ།
དབུས་ཀྱི་ཡིག་འབྲུ་དེ་ཡང་ཐིག་ལེ་གཅིག་ཏུ་ཁྱིལ་ཏེ་ཐལ། ཐིག་ལེ་དེ་ཡང་འོད་
ཀྱི་རྣམ་པར་འོད་ཀྱི་གཞལ་ཡས་ཁང་ལ་ཐིམ། འོད་ཀྱི་གཞལ་ཡས་ཁང་དེ་ཡང་ཟླ་
བའི་དཀྱིལ་འཁོར་ལ་ཐིམ། ཟླ་བ་དེ་ཡང་ཨ་འོད་ཀྱི་རྣམ་པ་ཅན་ཞིག་ཏུ་གྱུར། དེ་
དགེ་བའི་བཤེས་གཉེན་པ་ལ་གཡས་ཕྱོགས་ནས་ཁྱིལ་ལེ་བསྐོར་ཞིང་གདའ་བ་ལ་
བཤེས་གཉེན་པའི་ཞལ་ནས་ཨ་གསུངས་པས་ལྗགས་ཀྱི་སྟེང་ཁར་བཙེན་ཏེ་སོང་
སྟེ་ཆོས་ཐམས་ཅད་སྐྱེ་བ་མེད་པའི་སྒོ་གསུངས་ཏེ། བཤེས་གཉེན་པའི་སྐུ་རིལ་པོ་
ཨའི་རྣམ་པར་ལམ་མེ་གདའ། དེར་བཤེས་གཉེན་པ་ལ་ནམ་བལྟས་བལྟས་ཀྱི་ཚེ་
ཨ་རེ་ལམ་ལམ་བྱུང་ནས། ཆོས་ཐམས་ཅད་སྐྱེ་བ་མེད་པའི་རྣམ་པ་ལམ་པ་རེ་བྱུང་
དེ་ནས་ཨའི་རྣམ་པ་དེ་མི་སྣང་བར་བཤེས་གཉེན་པའི་སྐུ་འབའ་ཞིག་ཏུ་གདའོ། །
དེའི་ཚེ་འབྲོམ་རིན་པོ་ཆེའི་ཞལ་ནས། དེ་རིང་འུ་ཅག་དཔོན་སློབ་ཀྱི་རྣམ་འཕྲུལ་
དེ་ཀུན་རྟོག་གེ་བ་ཀུན་འགལ་བར་བརྩི། འོ་ནའང་བརྩིར་ཆུག ཆོས་ཀྱི་གནས་
ལུགས་དེ་འདྲ་ཞིག་མིན་རེ་ཞེས་རྒྱ་བོད་འགྲིམས་ནས་མནའ་སྐུལ་ཡང་ཐེན་ནོ།།
-224 -
ཞེས་གསུངས་ཏེ། དེ་ནི་དོན་དམ་པར་བདེན་པར་གྲུབ་པ་རྡུལ་ཙམ་ཡང་མེད་པ་
དང༌། ཀུན་རྫོབ་ཏུ་ཆོས་ཐམས་ཅད་སྣང་ཙམ་དུ་ངེས་པར་ཡོད་པ་དང༌། ལྷག་
པར་ཐུགས་རྗེ་ཆེན་པོའི་སྐུའི་བཀོད་པ་འདི་ལྟ་བུ་དག་པའི་འཁོར་ལ་གནང་བ་
ཞིག་ངེས་པར་ཡོད་ཅེས་ཞལ་གྱིས་བཞེས་པའོ། །དེའི་ཚེ་ཇོ་བོའི་ཞལ་ནས་ཁྱོད་དེ་
ལྟར་གནས་པའི་ཕྱིར་ན་རྒྱལ་བའི་འབྱུང་གནས་ཡིན་ཞེས་གསུང་། དེ་ལྟ་བུའི་
སྙིང་གི་ཐིག་ལེའི་དཀྱིལ་འཁོར་སྒོམ་ཚུལ་གྱི་གདམས་པ་ཟབ་མོ་ཡིད་ཆེས་ཁུངས་
བཙུན་བྱིན་རླབས་ཀྱི་ཚན་ཀ་ཤིན་ཏུ་ཆེ་བ་འདི་ཇོ་བོ་ཡབ་སྲས་གཉིས་ཀྱིས་དགེ་
བཤེས་གསང་ཕུ་བ་ལ་གནང་སྟེ། དེ་ཡང་དགེ་བཤེས་གསང་ཕུ་བ་རྔོག་ལེགས་
པའི་ཤེས་རབ་ཅེས་བྱ་བ་འདི་ནི་བསྐལ་པ་དཔག་ཏུ་མེད་པ་ནས་ཚོགས་རྒྱ་ཆེན་པོ་
བསགས་ཤིང་། ལྷག་པར་ཇོ་བོ་ཡབ་སྲས་ཀྱི་གསང་བའི་མཛོད་འཛིན་པའི་སྨོན་
ལམ་རླབས་པོ་ཆེ་བཏབ་པ། རྗེ་བཙུན་འཇམ་པའི་དབྱངས་ཀྱིས་དངོས་སུ་བྱིན་
གྱིས་བརླབས་པས་ཤེས་བྱའི་གནས་ཐམས་ཅད་ལ་མཁྱེན་པ་ཐོགས་པ་མེད་པར་
འཇུག་པ་ཞིག་སྟེ། དེ་ལྟ་བུའི་བདག་ཉིད་ཆེན་པོ་དེ་གསང་ཕུ་ན་དགེ་འདུན་ལྔ་
བརྒྱ་ཙམ་ལ་གཞུང་ལུགས་རབ་འབྱམས་འཆད་ཅིང་བཞུགས་པ་ན། རྗེ་བཙུན་
འཇམ་པའི་དབྱངས་ཀྱི་བཀས་བསྐུལ་ནས་ཚེ་འདིའི་བུན་ལོང་ཐམས་ཅད་དོར་ཏེ་
ཕྱི་བཞིན་འབྲང་བ་ཞིག་དང་བཅས་ཡེར་པ་ལྷ་རི་སྙིང་པོར་ཕེབས་ནས་ཇོ་བོ་ཡབ་
སྲས་ལ་དངུལ་གྱི་མཎྜལ་མདའ་གང་པ་ཞིག་ལ་དུང་གི་ཚོམ་བུ་བཀོད་པ་སོགས་
མཆོད་པའི་དངོས་པོ་ཚད་མེད་པས་མཆོད་དེ་ཡང་དང་ཡང་དུ་གསོལ་བ་བཏབ་
ནས་འབྲོམ་རིན་པོ་ཆེའི་སྐྱེས་རབས་རྣམས་དང་༔ སྙིང་གི་ཐིག་ལེའི་གདམས་པ་
-225 -



ཡོངས་ སུ་ རྫོགས་ པར་ཞུས། གང་ གསུངས་ཐམས་ཅད་ཐུགས་ལ་བཟུང་། རྗེ་
བཙུན་འཇམ་པའི་དབྱངས་ཀྱི་མཐུས་གདམས་པ་ ཡོངས་སུ་རྫོགས་པ་ཡི་གེའི་
གཟུགས་སུ་ཤར་བའི་བཀའ་གདམས་སྤྲུལ་པའི་གླེགས་བམ་ཆེན་མོ་ཡང་ཕྱག་ཏུ་
བཞུགས། དེ་ནས་རྔོག་ལེགས་པའི་ཤེས་རབ་ཀྱིས་གསང་ཕུར་ཕེབས་ནས་བཀའ་
གདམས་སྤྲུལ་པའི་གླེགས་བམ་ལ་མཆོད་པ་ཚད་མེད་པས་མཆོད་ཅིང་ཁོར་ཡུག་
ཏུ་གསོལ་བ་བཏབ། ནམ་ཞིག་ན་རྗེ་བཙུན་འཇམ་པའི་དབྱངས་ཀྱིས་བསྐུལ་ནས་
མངའ་རིས་པ་ཤེས་རབ་རྒྱལ་མཚན་ཞེས་བྱ་བའི་བྱང་ཆུབ་སེམས་དཔའ་ཆེན་པོ་
ཞིག་གསང་ཕུའི་ནགས་ཁྲོད་ན་སྒོམ་ཞིང་ཡོད་པའི་སར་གསང་ཕུ་བ་ཆེན་པོ་བྱོན་
ནས་སྙིང་གི་ཐིག་ལེའི་གདམས་པ་འདིའི་ལོ་རྒྱུས་ཅུང་ཟད་གསུངས་པ་ན། བྱང་
ཆུབ་སེམས་དཔའ་ཤེས་རབ་རྒྱལ་མཚན་གྱིས་ཀྱང་དེ་ལྟ་བུའི་གདམས་པ་ཟབ་མོ་
དེ་ཅི་ནས་ཀྱང་གསུང་འཚལ་ཞེས་གསོལ་བ་བཏབ་པ་ན། གསང་ཕུ་བ་ཆེན་པོས་
ཀྱང་ཞལ་གྱིས་བཞེས་ནས་འདི་ལ་སྤྱན་རས་གཟིགས་ཀྱི་དཀྱིལ་འཁོར་ལ་མཆོད་
པའི་རྒྱུ་ཞིག་དགོས་གསུངས་པ་ན། བྱང་ཆུབ་སེམས་དཔའ་ཤེས་རབ་རྒྱལ་མཚན་
གྱིས་ཡོ་བྱད་ཅི་ཡོད་མཆོད་པའི་རྒྱུར་ཕུལ། དེའི་སྟེང་དུ་གསང་ཕུ་བ་ཆེན་པོས་
ཀྱང་ཡོ་བྱད་མང་དུ་གནང་སྟེ། ཐིག་ལེའི་དཀྱིལ་འཁོར་བཞེངས་ནས་སྒྲུབ་གྲོགས་
དགེ་སློང་བཞི་དང་བཅས་ཞག་སུམ་ཅུའི་རིང་ལ་ཐིག་ལེ་བཅུ་དྲུག་གི་དབང་དང་
གདམས་ངག་ཡོངས་སུ་རྫོགས་པར་གནང་། མཐར་སྤྲུལ་པའི་གླེགས་བམ་ཡང་
གནང་སྟེ་བཀའ་རྒྱ་དམ་དུ་མཛད། དེ་ནས་བྱང་ཆུབ་སེམས་དཔའ་ཤེས་རབ་རྒྱལ་
མཚན་གྱིས་མི་མེད་དབེན་པའི་གནས་དུ་མར་ཉམས་སུ་བཞེས་ཏེ་རྟོགས་པ་
- 226 -
མཆོག་བརྙེས་ནས་དགེ་བཤེས་ཕུ་ཆུང་བའི་སར་བྱོན་པ་ན། ཕུ་ཆུང་བས་ཀྱང་ཁོང་
ལ་སྙིང་གི་ཐིག་ལེའི་གདམས་པ་ཟབ་མོ་འདི་ཡོད་པར་མངོན་ཤེས་ཀྱིས་མཁྱེན་
ནས་དེ་གནང་དགོས་པར་གསོལ་བ་བཏབ། བྱང་ཆུབ་སེམས་དཔའ་ཆེན་པོས་
ཀྱང་ཞལ་གྱིས་བཞེས་ནས་འདི་ལ་སྤྱན་རས་གཟིགས་ཀྱི་དཀྱིལ་འཁོར་ལ་མཆོད་
རྫས་ཤིག་དགོས་གསུངས་པ་ན། ཕུ་ཆུང་བས་རྣམ་སྲས་ལ་འཕྲིན་ལས་ཀྱི་གྲོགས་
བཅོལ་བ་ན་དེ་མ་ཐག་ཏུ་མཆོད་རྫས་ཐམས་ཅད་ཐོགས་པ་མེད་པར་གྲུབ་སྟེ་
དཀྱིལ་འཁོར་བཤམས། གཉིས་ཀ་ཀུན་སྤང་བྱ་བྲལ་དུ་སོང་བས་སྒྲུབ་གྲོགས་
གཞན་མ་རྙེད་པ་ན་ཕུ་ཆུང་བས་འཕགས་པའི་གནས་བརྟན་བཅུ་དྲུག་ལ་གསོལ་
བ་བཏབ་ནས་གནས་ བརྟན་བཅུ་དྲུག་གིས་སྒྲུབ་གྲོགས་མཛད། དེར་བྱང་ཆུབ་
སེམས་དཔའ་ཤེས་རབ་རྒྱལ་མཚན་གྱིས་སྙིང་གི་ཐིག་ལེའི་དཀྱིལ་འཁོར་དུ་
དབང་བསྐུར་བ་དང་གདམས་ངག་རྣམས་སྤེལ་མར་བྱས་ཏེ་ཟླ་བ་གཅིག་དང་ཞག་
བཅོ་བརྒྱད་ཀྱི་རིང་ལ་ཡོངས་སུ་རྫོགས་པར་གནང་ཞིང་། མཐར་བཀའ་གདམས་
སྤྲུལ་པའི་གླེགས་བམ་ཡང་དགེ་བཤེས་ཕུ་ཆུང་བ་ལ་གཏད་ནས་བྱང་ཆུབ་སེམས་
དཔའ་ཤེས་རབ་རྒྱལ་མཚན་སྐུའི་སྣང་བ་བསྡུས་ཏེ་འཇའ་ལུས་སུ་གཤེགས་སོ། །
དེ་ནས་དགེ་བཤེས་ཕུ་ཆུང་བ་ཆེན་པོས་དབེན་པའི་གནས་དུ་མར་ཐུགས་ཉམས་
སུ་བཞེས་ཏེ་ཟུང་འཇུག་གི་གོ་འཕང་བརྙེས་པ་ན་བྱང་ཆུབ་སེམས་དཔའ་རིན་ཆེན་
རྒྱལ་མཚན་ཞེས་བྱ་བའི་སར་ཕེབས། དེས་ཀྱང་ཕུ་ཆུང་བ་ཆེན་པོ་ལ་བཀའ་
གདམས་བསྟན་པའི་སྙིང་ པོ་ འདི་ གནང་དགོས་པར་གསོལ་བ་བཏབ་པ་ན།
གདམས་ངག་འདི་ལ་ཐུགས་རྗེ་ཆེན་པོའི་དཀྱིལ་འཁོར་ལ་མཆོད་རྫས་ཤིག་
-227-



དགོས་པས་ཁྱོད་རང་ཡང་བསོད་སྙོམས་ཅུང་ཟད་མཛོད། ངས་ཀྱང་གྲོགས་བྱ་
གསུངས་ནས་ཕུ་ཆུང་བ་ཆེན་པོས་རྭ་སྒྲེང་སོགས་ནས་ཟས་སྣ་དང་སྨན་སྣ་བཙལ།
བྱང་ཆུབ་སེམས་དཔས་བསོད་སྙོམས་བྱས་ཏེ་ཡོ་བྱད་རྣམས་ཚོགས་པ་ན་ཞག་རེ་
ལ་ཐིག་ལེ་རེ་མཛད་ནས་ཞག་བཅུ་དྲུག་ལ་ཐིག་ལེ་བཅུ་དྲུག་གི་དབང་རྫོགས་པར་
མཛད། མན་ངག་རྣམས་ཟླ་བ་དྲུག་གི་རིང་རྫོགས་པར་བསྟན་ནས་རྒྱུད་སྨིན་ཅིང་
གྲོལ་བར་མཛད་དོ། །དེའི་ཚེ་ཕུ་ཆུང་བ་ཆེན་པོས་བཀའ་གདམས་བསྟན་པའི་
སྙིང་པོ་འདི་ཉིད་གངས་རིའི་ཁྲོད་འདིར་མི་ནུབ་ཅིང་འཕེལ་བར་བྱ་བའི་ཕྱིར་
བཀའ་གདམས་ལྷ་ཆོས་བདུན་ལྡན་སྙིང་གི་ཐིག་ལེའི་མན་ངག་འདི་ཇི་ལྟར་བྱོན་
ཚུལ་གཏེར་གྱི་ཁ་བྱང་ལྟ་བུ་ཞིག་ཀྱང་ཡི་གེར་འགོད་པར་མཛད་དོ། །དེ་ནི་འདི་
ལྟར། ཇོ་བོ་ཡབ་སྲས་ ལ་ ཕྱག་ འཚལ་ ལོ། །འདིར་བཀའ་གདམས་སུ་ཇི་ལྟར་
གྲགས་པའི་ཚུལ་ནི། འབྲོམ་སྟོན་པ་རྒྱལ་བའི་འབྱུང་གནས་ཞེས་བྱ་བ་ལྷ་ཆོས་
བདུན་དང་ལྡན་པའི་སྐྱེས་བུ་དམ་པ། བླ་མ་མཉེས་པའི་སྲས་ཀྱི་ཐུ་བོ། ཐམས་
ཅད་མཁྱེན་པས་ཐུགས་ཀྱི་དཀྱིལ་འཁོར་དུ་བསྐྱངས་པའི་གང་ཟག་དམ་པ། ལས་
རྒྱུ་འབྲས་ཕྲ་ཞིང་ཕྲ་བ་ལ་ཡང་བླང་དོར་གྱི་གནས་ཆུད་མ་ཟོས་པ། བོད་ཁ་བ་ཅན་
པ་སྤྱིའི་མགོན་པོ་དམ་པ། མགོན་པོ་ཨ་ཏི་ཤའི་ཞབས་ཀྱི་པདྨོ་ལ་གཏུགས་ནས་
ཤེས་བྱའི་གནས་དུ་མ་ལ་མཁས་པར་མཛད་ཀྱང་རློམ་པ་དང་ང་རྒྱལ་གྱིས་མ་གོས་
པ། མཆོག་དང་ཐུན་མོང་གི་དངོས་གྲུབ་བརྙེས་པ་ཞིག་ལགས་སྐད། དེའི་ལོ་རྒྱུས་
ནི། དང་པོར་བླ་མ་བཙལ་ཞིང་བསྟེན་ལེགས། དེས་གནང་བའི་ལྷ་ཆོས་འདམ་ཀ་
ལེགས། ཉམས་སུ་བླངས་པས་ལམ་གྱི་འཇུག་ཚུལ་ལེགས། དེ་ལ་ཞུགས་པས་
རང་གཞན་ཐམས་ཅད་བཀྲ་ཤིས་པ་ལགས་སྐད། དེ་ཡང་ཡི་དམ་ལྷས་བྱིན་གྱིས་
བརླབས་པའི་གནས་ན་རྒྱལ་བ་ཡབ་སྲས་ཞལ་འཛོམ་པའི་ཞབས་དྲུང་ན་སྤྲུལ་
པའི་བྱང་ཆུབ་སེམས་དཔའ་དཔང་པོར་བཅས་ཏེ་བཞུགས་པ་ལ། ཡོངས་ཀྱི་དགེ་
བའི་བཤེས་གཉེན་པས་ཇོ་བོ་ལ་ཕྱག་འཚལ་ཏེ་ཞུས་པ། ལགས་བླ་མ་དམ་པའི་
ཞབས་དྲུང་དུ་ཞུ་བ་ལ། ཁོ་བོ་རྟོག་གེ་དང༌། རང་བཟོ་དང༌། དམ་ཉམས་དང༌།
འདྲེས་ཁྱེར་དང༌། བདུད་ཀྱི་བུས་བྱས་པའི་ཆོས་ལུགས་ལ་བྱེད་ནས། ཆོས་གང་
ཐོད་ཐོད་(ཐོང་ཐོང་)ལ་འཇུག་མ་ནུས་པས་ད་འདིར་བཀའ་རྒྱ་ཆེ་བ་དང་། ལུང་
གྲངས་མང་བ་དང་། ཐེག་པའི་འཇུག་སྒོ་བསམ་གྱིས་མི་ཁྱབ་པས་ཡང་དག་པར་
རྫོགས་པའི་སངས་རྒྱས་ནས་ས་ཆེན་པོ་ལ་རབ་ཏུ་བཞུགས་པའི་བྱང་ཆུབ་སེམས་
དཔའ་ཆེན་པོ་རྣམས་དང༌། བླ་མ་ཡབ་སྲས་བརྒྱུད་པ་དང་བཅས་པ་རྣམས་ཀྱིས་
རིམ་པ་ནས་རིམ་པར་བརྟག་དཔྱད་ངེས་པར་བྱས་ནས་གཞིགས་པའི་ཆོས་ལུགས་
གཡང་ས་མེད་པ། མ་འདྲེས་པ། མ་ནོར་བ། མ་སྦགས་པ། དྲི་མ་མེད་པ། ལུང་
མང་བ། སྐབས་དོན་འདྲིལ་བ། ཉམས་སུ་བླང་བདེ་བ། དང་པོར་གཞི་མ་བརྟེན་
པ། དེའི་སྟེང་དུ་ལམ་རིམ་གྱི་ཕྲིག་ (ཁྲིགས་)་ཆགས་པ། མཐར་ཉམས་སུ་བླངས་
ན་གོལ་མི་སྲིད་པའི་ཆོས་ཤིག་ཞུ་ཞུས་པས། ཇོ་བོ་ཆེན་པོ་བཞད་ལྷག་པ་ཞིག་
མཛད་ནས་ ཨུ་ པ་ སི་ཀ་ ཁྱོད་ ཁོ་ བོ་ལ་ རེ་ ཆེ། བློ་ ཁེལ། བག་ཐེབས། ཆོས་ཞུ་
མཁས་ལ་ཕུལ་ཆེ། དང་པོ་ཞུ་ལུགས་རང་ནས་ཟབ་པའི་གཞི་ཆགས། ཁོ་བོ་ཡང་
དེ་འདྲ་བ་ཞིག་འདོད་པ་ཡིན། ངས་བླ་མ་གསེར་གླིང་པ་ལ་ཆོས་ཞུས་ཙ་ན་ཡང་དེ་
ཁོ་ནའི་སྟེང་ནས་གསུང༌། དེ་ཡན་ཆད་ཀྱི་བླ་མ་ཐམས་ཅད་ཀྱང་དེའི་སྟེང་ནས་
བ 229-
• 228 -



གསུང་བར་གདའ་བས། ཉེ་བའི་སློབ་མ་ཉོན་དང་། ལར་ཐོས་བསམ་གྱི་དུས་སུ་
ཆོས་ཐམས་ཅད་ ཀྱི་ མཐའ་རྒྱ་གཅོད་ དགོས། ཉམས་ལེན་གྱི་དུས་ སུ་འདྲིལ་
དགོས། དེ་ཡང་ལུང་མེད་ཁུངས་མེད་ཀྱིས་མི་ཕན། སངས་རྒྱས་ཀྱི་བཀའ་ཐམས་
ཅད་གདམས་ངག་ཏུ་ཧྲིལ་གྱིས་དྲིལ་ནས་ཉམས་སུ་ལེན་དགོས། དེའི་དོན་ཡང་
འདི་ལྟ་སྟེ། མདོ་སྡེ་མ་ལུས་ཀུན་བལྟ་ཞིང་། །བསྟན་བཅོས་མཐའ་དག་ཉན་པར་
བྱ། །སངས་རྒྱས་བཀའ་རྣམས་གདམས་ངག་ཏུ། །དྲིལ་ནས་བསྒོམ་པ་མན་ངག་
སྟེ། །དམ་ཉམས་འདྲེས་ཁྱེར་རང་བཟོ་ཡི། །སྐྱོན་གྱིས་མ་གོས་ཟབ་པར་འགྱུར། །
ཞེས་བྱ་བ་ཡིན་ནོ། །ཡོངས་ཀྱི་དགེ་བའི་བཤེས་གཉེན་པས་ཡང་ཞུས་པ། བཀའ་
ཐམས་ཅད་གདམས་ངག་ཏུ་དྲིལ་ནས་བསྒོམ་པའི་ཆོས་དེ་བདག་ལ་བསྟན་དུ་
གསོལ། དེ་ཡང་རྩོད་པ་མེད་པའི་ཆོས་ཤིག་ཐུགས་ལ་འདོགས་པར་ཞུ་ཞུས་པས།
ཇོ་བོའི་ཞལ་ནས། ཉེ་བའི་སློབ་མ། རྗོད་བྱེད་འདུལ་བའི་སྡེ་སྣོད་ལ་བྱས་ནས།
བརྗོད་བྱ་ལྷག་པ་ཚུལ་ཁྲིམས་ཀྱི་བསླབ་པ་ཉམས་སུ་ལེན་པ་ཞིག་ཡོད་དེ། ཉེ་
བའི་སློབ་མ། འཇིག་རྟེན་ན་འདོད་ཆགས་ལ་སྤྱོད་པའི་ཉོན་མོངས་པ་ཉི་ཁྲི་ཆིག་
སྟོང་ཡོད་དེ། དེའི་གཉེན་པོར་སངས་རྒྱས་ཀྱིས་འདུལ་བའི་སྡེ་སྣོད་ཉི་ཁྲི་ཆིག་
སྟོང་གསུངས་ཤིང༌། དེ་ཡོན་ཏན་ཀུན་གྱི་གཞི་རྟེན་ལྷག་པ་ཚུལ་ཁྲིམས་ཀྱི་བསླབ་
པར་དྲིལ་ནས་ཉམས་སུ་ལེན་པ་ཡིན། ཉེ་བའི་སློབ་མ། རྗོད་བྱེད་མདོ་སྡེའི་སྡེ་
སྣོད་ལ་བྱས་ནས། བརྗོད་བྱ་ལྷག་པ་སེམས་ཀྱི་བསླབ་པ་ཉམས་སུ་ལེན་པ་ཞིག་
ཡོད་དེ། ཉེ་བའི་སློབ་མ། འཇིག་རྟེན་ན་ཞེ་སྡང་ལ་སྤྱོད་པའི་ཉོན་མོངས་པ་ཉི་ཁྲི་
ཆིག་སྟོང་ཡོད་དེ། དེའི་གཉེན་པོར་སངས་རྒྱས་ཀྱིས་མདོ་སྡེའི་སྡེ་སྣོད་ཉི་ཁྲི་ཆིག་
- 230 -
སྟོང་གསུངས་ཤིང༌། དེ་ཐེག་པ་ཆེན་པོའི་ཡོན་ཏན་རྣམས་ཀྱི་གཞི་རྟེན་ལྷག་པ་
སེམས་ཀྱི་བསླབ་པར་དྲིལ་ནས་ཉམས་སུ་ལེན་པ་ཡིན། ཉེ་བའི་སློབ་མ། རྗོད་
བྱེད་མངོན་པའི་སྡེ་སྣོད་ལ་བྱས་ནས། བརྗོད་བྱ་ལྷག་པ་ཤེས་རབ་ཀྱི་བསླབ་པ་
ཉམས་སུ་ལེན་པ་ཞིག་ཡོད་དེ། ཉེ་བའི་སློབ་མ། འཇིག་རྟེན་ན་གཏི་མུག་ལ་སྤྱོད་
པའི་ཉོན་མོངས་པ་ཉི་ཁྲི་ཆིག་སྟོང་ཡོད་དེ། དེའི་གཉེན་པོར་སངས་རྒྱས་ཀྱིས་
མངོན་པའི་སྡེ་སྣོད་ཉི་ཁྲི་ཆིག་སྟོང་གསུངས་ཤིང་། དེ་ཐེག་པ་ཆེན་པོའི་ལམ་གྱི་ངོ་
བོར་གྱུར་པ་ལྷག་པ་ཤེས་རབ་ཀྱི་བསླབ་པར་དྲིལ་ནས་ཉམས་སུ་ལེན་པ་ཡིན།
ཉེ་ བའི་ སློབ་མ། རྗོད་ བྱེད་གསང་ སྔགས་ ཀྱི་རྒྱུད་ སྡེ་ ལ་ བྱས་ནས། བརྗོད་བྱ་
བསྐྱེད་རྫོགས་ཐབས་ཤེས་གཉིས་སུ་མེད་པར་ཉམས་སུ་ལེན་པ་ཞིག་ཡོད་དེ། ཉེ་
བའི་སློབ་མ། འཇིག་རྟེན་ན་དུག་གསུམ་ཆ་སྙོམས་པར་སྤྱོད་པའི་ཉོན་མོངས་པ་
ཉི་ཁྲི་ཆིག་སྟོང་ཡོད་དེ། དེའི་གཉེན་པོར་སངས་རྒྱས་ཀྱིས་གསང་སྔགས་ཀྱི་རྒྱུད་
སྡེ་ཉི་ཁྲི་ཆིག་སྟོང་གསུངས་ཤིང་། དེ་ཐེག་པ་ཆེན་པོའི་ལམ་གྱི་ངོ་བོར་གྱུར་པ་
ཐབས་དང་ཤེས་རབ་མཆོག་ཏུ་དྲིལ་ནས་ཉམས་སུ་ལེན་པ་ཞིག་ཡིན། དེ་ཡང་
འདི་སྐད་དུ། ཉོན་མོངས་པ་བརྒྱད་ཁྲི་བཞི་ སྟོང་གི་གཉེན་པོར་འདུལ་ བ་ལ་
སོགས་ཏེ་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་པོ་ཐམས་ཅད་བསྡུས་ཏེ་ཉམས་སུ་
ལེན་ ན། ཚུལ་ ཁྲིམས་ སེམས་ དང༌ ཤེས་ རབ་ དང༌ ། །ཐབས་ དང༌ ཤེས་ རབ་
བསྒོམས་པའི་མཆོག །བྱ་བ་ཡིན་ཏེ། ཉེ་བའི་སློབ་མ། སེམས་ཅན་ལ་ལས་ཀྱིས་
བསྒོས་ཚད། གང་ཟག་ལ་ཆོས་ཀྱི་འབྲེལ་ཚུལ། སྨོན་ལམ་དང་ལས་འབྲེལ་གང་
ལ་ཡོད་མི་ཤེས་པས། ཁྱོད་རང་ཆོས་བཞི་པོ་དེ་ལ་འདམ་ཀ་ཐོངས། ཡོངས་ཀྱི་
-231-



དགེ་བའི་བཤེས་གཉེན་པས་ཡང་ཞུས་པ། ཇོ་བོ་ཆེན་པོ་ལགས། ཁོ་བོ་བློ་སྣ་ཐུང་
བ་དང་། འཁོར་བའི་སྣང་ཚུལ་ལ་སྐྱོ་ཤས་ཆེ་བ་དང་། དྲིན་ལན་ལོག་པར་འཇལ་
བའི་སྐྱེ་བོ་རྣམས་ལ་སྙིང་མ་དགའ་བ་དང་། ལས་རྒྱུ་འབྲས་འདི་ལ་བསམས་ན་
ཆོས་ལ་རུང་བ་དང་། ཇོ་བོ་ཐུགས་རྗེ་ཆེན་པོའི་ཆོས་སྐོར་འདྲ་ཉམས་སུ་བླངས་
པས་སེམས་འཇུག་སླ་བ་དང༌། མདོར་ན་སེམས་ཅན་གྱི་སྣང་ཚུལ་ལ་མ་བཟོད་
ཆེས་ནས་མྱུར་དུ་འཚང་རྒྱ་བ་ཞིག་རང་འདོད་པས། དེ་རྣམས་ཀྱི་ནང་ནས་འཚང་
རྒྱ་བ་མྱུར་བ་ཞིག་རང་ཐུགས་ལ་འདོགས་དགོས། དེ་ཡང་འདི་སྐད་དུ། བདག་ནི་
ཤེས་པ་སྐྱོ་ཤས་ཆེ། །འཁོར་བའི་སྣང་ཚུལ་ཤེས་པ་འཕྱོ། །ལོག་སྒྲུབ་སེམས་ཅན་
སྙིང་མ་དགའ། །ལས་འབྲས་བསམས་པས་མགུ་བར་དཀའ། །ཁྲོས་ཀྱང་སྙིང་
རྗེས་འཇུག་པར་སླ། །ཆོས་བཞིའི་ནང་ནས་བྱང་ཆུབ་ལ། །གང་མྱུར་བདག་ལ་
གནང་དུ་གསོལ། །ཇོ་བོའི་ཞལ་ནས། ཉེ་བའི་སློབ་མ། ཐེག་པ་ཆེན་པོ་གསང་
སྔགས་ཞེས་བྱ་བ་ཐེག་པ་ཆེན་པོའི་མཆོག་ཡིན་ཏེ། འཚང་རྒྱ་བ་དེ་ལས་མྱུར་བ་མ་
མཆིས་སོ། །དེ་ཡང་ཐེག་པ་ཆེན་པོ་དོ་ཧ་ཞེས་བྱ་བ་བྲམ་ཟེ་ཆེན་པོ་ས་ར་ཧ་པའི་
ཞལ་སྔ་ནས། རྒྱལ་པོ་ལ་རྒྱལ་པོ་དོ་ཧ། བཙུན་མོ་ལ་བཙུན་མོ་དོ་ཧ། དམངས་ལ་
དམངས་དོ་ཧ། གང་ལ་བསྟན་ཀྱང་མཆོག་ཐུན་མོང་གི་དངོས་གྲུབ་ཐོབ་པ་ཞིག་
ཡོད་དེ་བདག་གིས་ཁྱོད་ལ་སྦྱིན་ནམ། དེ་ཡང་འདི་སྐད་དུ། ཐེག་པའི་ནང་ནས་
གསང་སྔགས་མཆོག །མྱུར་དུ་སངས་རྒྱས་འགྲུབ་པར་འགྱུར། །དེ་ཡི་ཟབ་ཆོས་དོ་
ཧ་ནི། །བྲམ་ཟེ་ཆེན་པོས་བློ་ཚོད་དང་། །བསྟུན་ནས་དོ་སྣ་གསུམ་དུ་བཤད། །
གང་གིས་ཉམས་སུ་བླངས་ན་ཡང་། །མཆོག་དང་ཐུན་མོང་དངོས་གྲུབ་མྱུར། །
-232 -
ཆོས་དེ་ཁྱོད་ལ་བཤད་རུང་ངམ། །ཡོངས་ཀྱི་དགེ་བའི་བཤེས་གཉེན་པས་ཡང་
ཞུས་པ། ཆོས་དེ་ཅིས་ཀྱང་ཐུགས་ལ་འདོགས་པར་ཞུ། དེ་ཡང་འདི་སྐད་དུ། ཐེག་
མཆོག་ཆོས་དེ་ངོ་མཚར་ཆེ། །བྲམ་ཟེའི་གསུང་དེ་སྩལ་དུ་གསོལ། །ཇོ་བོའི་ཞལ་
ནས། ཉེ་བའི་སློབ་མ། ཡོན་བདག་སེང་གེའི་བུ་ཆུང་འདི་དྲུང་ཨང་། ལུག་གི་ཤ་
གཟུག་ཆེན་པོ་འདི་བཟའ་ཆེ་ཨང་། ལན་ཞུས་པ། བུ་ཆུང་དྲུང་ལགས། ཤ་གཟུག་
ཀྱང་བཟའ་ཆེ། ཇོ་བོའི་ཞལ་ནས། ཤོ་གཟུག་དེ་བུ་ཆུང་འདི་ལ་སྦྱིན་ནས་ཐམས་
ཅད་རྫོགས་པར་ཟོས་ན་ཇི་ལྟར་མཆི། ཇོ་བོ་བཟའ་ཆེ་ཡང་མི་ཚོད་དང་ལྟོ་ཚོད་མ་
མཐུན་པས་འཆི་བར་འགྱུར་རོ། །དེ་ཡང་འདི་ལྟ་སྟེ། སེང་གེའི་བུ་ཆུང་དྲུང་ན་
ཡང་། །ལྟོ་ཚོད་མ་ཟིན་འཆི་བར་འགྱུར། །ཉེ་བའི་སློབ་མ། དེ་བཞིན་དུ་ཐེག་པ་
ཆེན་པོ་གསང་སྔགས་ཀྱི་རྒྱུད་འདི་ཡང་ཤ་གཟུག་ལྟར་ཕུན་སུམ་ཚོགས་མོད་ཀྱི།
བུ་ཆུང་དང་འདྲ་བའི་གང་ཟག་ཡོན་ཏན་གྱི་རྩལ་མ་རྫོགས་པ། མ་གོ་བ། མི་ཤེས་
པ། མ་རིག་པ། གང་ཟག་གཞན་ཁོ་ན་ལ་བརྟེན་ དགོས་པ། བར་ཆད་ཀྱི་རྐྱེན་
མང་བ། གཉེན་པོ་སྟོབས་ཆུང་བ། བློ་སྣ་འགྱུར་བ་མང་བ། གསར་འགྲོགས་ཆེ་
བ། ཕྱི་ཐག་ཐུང་བ། མགུ་ སླ་བ། ཉམ་ཆུང་བ། རླབས་པོ་ཆེ་བློར་མི་ཤོང་བ།
ཕྲན་ཚེགས་ཁྱད་དུ་གསོད་པ། ཕྱི་ནང་ཐམས་ཅད་ཀྱི་མགོ་རྟགས་མི་ཕྱེད་པ། གྱི་
ནའི་རྩེད་མོ་ལ་དགའ་བ། དམན་པ་ལ་མོས་པ། དག་སྣང་མ་འབྱོངས་པ། བླ་མ་
ལ་བླ་མར་མི་འཛིན་པ། མཁན་སློབ་ལ་མཁན་སློབ་ཏུ་མི་འཛིན་པ། ཕ་མ་ལ་ཕ་
མར་མི་འཛིན་པ། རྒན་རབས་དང་རིགས་ཀྱི་གཙོ་བོ་ལ་རྒན་རབས་དང་རིགས་
ཀྱི་གཙོ་བོར་མི་འཛིན་པ། ཚེ་འཁོར་བ་ཐོག་མ་མེད་པ་ནས་དངོས་པོ་དང་མཚན་
- 233 -



མར་འཛིན་པའི་བག་ཆགས་ལ་ཆེས་ཆེར་གོམས་པ་རྣམས་ལ་གསང་སྔགས་ཤ་
གཟུག་གམ། སེང་གེའི་འོ་མའམ། ཀླུ་རྒྱལ་འཇོག་པོའི་གཙུག་གི་ནོར་བུ་དང་འདྲ་
བར་ཁེ་བས་ཉེན་ཆེ་བ་འདི་བསྟན་ན་བུ་ཆུང་དང་ལྟོ་ཚོད་མ་འཚམ་པ་བཞིན་དུ་
སྣོད་བཅུད་མ་འཚམ་པས་ཉམས་པར་འགྱུར་ན། ཉེ་བའི་སློབ་མ། སྣོད་ལྡན་ཁྱོད་
ལྟ་བུ་འབའ་ཞིག་ཡོད་དམ། དེ་ཡང་འདི་ལྟ་སྟེ། གསང་སྔགས་ཤ་འདྲ་ཕུན་ཚོགས་
ཀྱང༌། །ཀླུ་རྒྱལ་གཙུག་གི་ནོར་འདྲ་བའི། །ཁེ་ཆེ་ཉེན་གྱིས་འཇིགས་པ་འདི། །བུ་
ཆུང་དང་འདྲ་མ་དག་པ། །འགལ་རྐྱེན་དུ་མས་བཅིངས་པ་ལ། །ཆོས་འདི་མ་
བརྟགས་བསྟན་གྱུར་ན། །ཐམས་ ཅད་ ཁྱོད་བཞིན་ཁས་ལེན་ནམ། །ཡོངས་ཀྱི་
དགེ་བའི་བཤེས་གཉེན་པས་ཞུས་པ། ཆོས་འདི་ལ་རྩ་བ་དུ་ཡོད། ཡན་ལག་ཇི་
ཙམ་མཆི། དམ་ཚིག་ཉམས་ན་འབྲས་བུ་ཅི་ཡོད། ཉན་རང་དང་མཐུན་ཤས་ཅི་
ཡོད། ཐེག་པ་ཆེན་པོ་ཕ་རོལ་ཏུ་ཕྱིན་པ་དང་མཐུན་ཤས་ཅི་ཡོད། རགས་རིམ་
ཙམ་ཞིག་བདག་ལ་བསྟན་དུ་གསོལ། དེ་ཡང་འདི་སྐད་དུ། རྩ་བ་དུ་ཡོད་ཡན་
ལག་དུ། །ཉམས་ན་འབྲས་བུ་གང་ཞིག་འབྱིན། །ཉན་རང་ཕ་རོལ་ཕྱིན་ཚུལ་དང་།
ཁྱད་པར་ཅི་ཡོད་ཕལ་ཆེར་སྩོལ། །ཉེ་བའི་སློབ་མ། འདི་ལ་རྩ་བའི་ལྟུང་བ་བཅུ་
བཞི་ཡོད། ཡན་ལག་གི་ལྟུང་བ་འབུམ་ཕྲག་གཅིག་ཡོད། དེ་དག་གི་དམ་ཚིག་
དང་འགལ་ན་རྡོ་རྗེ་དམྱལ་བ་ཞེས་བྱ་སྟེ་མནར་མེད་པའི་དམྱལ་བ་ཁོ་ནར་སྐྱེ་བ་
ཡིན། ཉེ་བའི་སློབ་མ། ཐེག་པ་ཆུང་ངུའི་ལུགས་ཀྱི་ཡང་དགེ་སྦྱོང་ཆོས་བཞི་ཁས་
ལེན་དགོས་ཏེ། གཤེ་བ་ལ་ཡང་སླར་མི་གཤེ་བ་དང་། ཁྲོ་བ་ལ་ཡང་སླར་མི་ཁྲོ་བ་
དང༌། བརྡེག་པ་ལ་ཡང་སླར་མི་རྡེག་པ་དང༌། མཚང་འབྲུ་བ་ལ་ཡང་སླར་མཚང་
མི་འབྲུ་བ་སྟེ། དགེ་སྦྱོང་གི་ཆོས་བཞི་ཁས་བླང་དགོས་ན། སྙིགས་མའི་སེམས་
ཅན་དམུ་རྒོད་ལ་བྱང་ཆུབ་སེམས་དཔའི་མིང་བཏགས་པ་ལ་ཆོས་བཞི་པོ་དེ་ཙམ་
ཞིག་ཁས་ལེན་ཅིང་ཉམས་སུ་ལེན་པའི་གང་ཟག་དེ་འདྲ་བ་ཁྱེད་བོད་ན་བདོག་གེ།
ཉེ་བའི་སློབ་མ། ཐེག་དམན་ཉན་རང་ལ་ཡང་ཆོས་དེ་ལྟ་བུ་ལག་ལེན་བྱ་དགོས་
ན། བྱང་ཆུབ་སེམས་དཔའ་རྣམས་ལ་དེ་མེད་དུ་རུང་ངམ། ཉེ་བའི་སློབ་མ། བྱང་
ཆུབ་སེམས་དཔའི་གང་ཟག་དེས་སེམས་ཅན་ཐམས་ཅད་ཕ་མ་ཡིན་པ་ལ་ཕ་མར་
ངོ་ཤེས་ཤིང་ཤིན་ཏུ་སྙིང་བརྩེ་བའི་སྒོ་ནས་རང་དོན་ཡལ་བར་དོར་ནས་གཞན་གྱི་
དོན་ཁོ་ ན་ གཙོ་བོར་མཛད་དེ། ཉེ་བའི་སློབ་མ། ཁྱེད་བོད་ན་ཐེག་པ་ཆེན་པོ་
གསང་སྔགས་པར་མིང་བཏགས་པ་ལ་སྟོང་པ་དང་སྙིང་རྗེ་དབྱེར་མེད་པའི་སྒོ་ནས་
དེ་ལྟ་བུར་དམ་བཅའ་ཞིང་ཐུགས་ཉམས་སུ་བཞེས་པའི་གོ་ཆ་ཅན་དེ་འདྲ་བདོག་་་་
གེ། ཉེ་བའི་སློབ་མ། བྱང་ཆུབ་སེམས་དཔའ་རྣམས་ལ་ཡང་དེ་འདྲ་བའི་གོ་ཆ་དེ་
མངའ་ན། ཐེག་པའི་ཡང་རྩེ་བ་རྣམས་ལ་མེད་དུ་རུང་ངམ། ཉེ་བའི་སློབ་མ། ཐེག་
པ་ཆེན་པོ་གསང་སྔགས་ཞེས་བྱ་བ་འདི། གཤེ་བ་ལ་ཡང་སླར་མི་གཤེ་བ་སོགས་
དང༌། སེམས་ཅན་ཕ་མར་སྒོམ་པར་མ་ཟད། སྣོད་ཐམས་ཅད་གཞལ་ཡས་ཁང་།
བཅུད་ཀྱི་སེམས་ཅན་ཐམས་ཅད་ལྷ་དང་ལྷ་མོའི་རང་བཞིན། ཐབས་ཤེས་རབ་ཀྱི་
དཀྱིལ་འཁོར་ཆེན་པོ་འབའ་ཞིག་ཏུ་ངེས་པ་ལགས་ན། བླ་མ་ཐམས་ཅད་སངས་
རྒྱས། རང་ལུས་ཡི་དམ། ལོངས་སྤྱོད་ ཐམས་ཅད་མཆོད་རྫས། ངག་ཐམས་ཅད་
བཟླས་བརྗོད། སེམས་ཉིད་སྐྱེ་མེད་འོད་གསལ། མདོར་ན་དག་པའི་སྣང་བ་
- 234 -
- 235-



འབའ་ཞིག་ལས་མ་དག་པའི་བསམ་པ་སྐད་ཅིག་སྐྱེས་ན་ཐེག་པ་ཆེན་པོ་གསང་
སྔགས་སུ་མི་རུང་ན། དེ་ལས་གཞན་ཐ་མལ་གྱི་རྟོག་པའམ། ཤེས་བཞིན་དུ་བག་
མེད་པའི་སྤྱོད་པ་བྱས་ན་ནི་སེམས་ཅན་དམྱལ་བ་ཆེན་པོར་ལྟུང་བར་འགྱུར་རོ། །
དེ་ལྟ་བས་ན་ཉེ་བའི་སློབ་མ། ཆོས་ཐམས་ཅད་ཀྱི་གཞི་མ་ལ་གཟབ་པ་དང༌།
རིམ་གྱིས་ ས་ ལམ་མ་འཕྱུགས་ པ་ དང༌། འབྲས་བུའི་སྐྱེལ་སོ་བཟང་བ་དང༌།
བསྟན་པ་སྤྱི་ལ་ཕན་པ་དང་། སྣོད་དང་ལྡན་མི་ལྡན་ལ་བརྟག་དཔྱད་བྱེད་པ་འདི་
ཤིན་ཏུ་གལ་ཆེའོ། །ཞེས་བྱ་བ་ནི་འདི་ལྟ་སྟེ། འདི་ལ་རྩ་བ་བཅུ་བཞི་དང༌། །དམ་
ཚིག་ཡན་ལག་འབུམ་ཕྲག་གཅིག །ཐེག་དམན་དག་ཀྱང་ཆོས་བཞི་སྐྱོང་། །
སེམས་དཔའ་ཆེན་པོ་ཅིས་མི་བསྒྲུབ། །སེམས་དཔས་འགྲོ་དྲུག་མར་ཤེས་ནས། །
གཞན་དོན་ཁོ་ན་གཙོར་མཛད་ན། །གསང་བ་འཛིན་པས་ཅིས་མི་བསྒྲུབ། །
གསང་བ་འཛིན་པའི་སྣོད་བཅུད་དག། །གཞལ་ཡས་ལྷ་དང་ལྷ་མོར་གསལ། །བླ་
མ་སངས་ རྒྱས་ རང་ལུས་ལྷ། །ལོངས་སྤྱོད་མཆོད་རྫས་ངག་རྣམས་ནི། །བཟླས་
བརྗོད་སེམས་ཉིད་སྐྱེ་མེད་ཡིན། །མདོར་ན་དག་པ་འབའ་ཞིག་སྟེ། །མ་དག་སྐད་
ཅིག་ཙམ་གྱིས་ཀྱང་། །འབྲས་བུ་སྡུག་བསྔལ་ཆེར་མྱོང་ན། །མ་རབས་བག་མེད་
སྨོས་ཅི་དགོས། །གསང་སྔགས་ཟབ་མོ་ངོ་མཚར་མོད། །གཞི་ལམ་འབྲས་བུ་སྤྱི་
ལ་སོམས། །ཁ་ལྟ་གནམ་ལ་ཕྱར་བ་ཡིས། །སྣ་རྡོ་ས་ལ་བརྡབ་པ་ཡོད། །ལེ་ལོ་
རྨོང་ལ་བྱས་པ་ཡིས། །དགོས་དུས་གསུམ་ཐོག་འགྱེལ་བ་ཡོད། །བརྙས་པ་གྱང་
ལ་བྱས་པ་ཡིས། །ལོགས་པས་འདམ་དུ་ཤོར་བ་ཡོད། །ཕྱི་མའི་སེམས་ཅན་དམུ་
རྒོད་ཆེ། །ཆོས་འདི་དམྱལ་རྡོར་མི་འགྱུར་རམ། །ཡོངས་ཀྱི་དགེ་བའི་གཤེས་
གཉེན་པས་ཞུས་པ། རྒྱ་མཚོ་ལྟ་བུར་གཏིང་མཐའ་ཟབ་པའི་བླ་མ། ཐུགས་རྗེ་
ཆེན་པོས་འགྲོ་བ་ཡོངས་ལ་བརྩེ་བའི་བླ་མ། མཚན་ཡོངས་སུ་གྲགས་པ་རྗེ་བཙུན་
ཨ་ཏི་ཤ། ཁོ་བོའི་སློབ་མ་ སྣོད་དང་ལྡན་པ་མང་པོ་བགྲང་དུ་ཡོད་དེ་ཅི་ཕན།
མགོན་པོ་དུས་ནམ་ཞུག་ཐ་མ་ལ། ཐོས་པ་ཆུང་ཞིང་སྙིང་ཁམས་ཆེ་བ། བླ་མ་མི་
བསྟེན་པར་རང་བཟོ་བྱེད་པ། བཟའ་བཏུང་ལ་སྲེད་པ་ཆེ་བ། ཉེས་དམིགས་མ་གོ་
བ། ཟླ་དད་ཆེ་ཞིང་འགྲོགས་ལུགས་ངན་པ། བྱ་བྱེད་མང་ལ་བརྟག་གཞིག་ཆུང་
བ། ཕན་ཡོན་ལ་ནམ་ལངས་ཤིང༌། དགག་བྱ་ལ་མུན་རུབ་པ། རང་གི་ཕོར་ཁ་མི་
ཐུབ་པར་གཞན་ལ་འཕྱ་སྙིང་འདོད་པ། ཚེ་འཁོར་བ་ཐོག་མ་མེད་པ་ནས་མ་དག་
པའི་སྣང་བ་འབའ་ཞིག་ལ་སྦྱངས་པ། གང་ཟག་དམ་པ་རེ་རེ་བྱུང་ཡང་ཐམས་ཅད་
ཀྱིས་ངོ་ལོག་བྱེད་པ། དམར་དེད་སྤྱང་ཀི་ལས་ཆེ་བ། སྐྱུར་དད་འགོང་པོ་ལས་ཆེ་
བ། དྲི་སྦྱར་པ་བས་ང་བ། རྒྱུ་འགྲུལ་སྲེ་མོང་ལས་རེམ་ཞིང་བྱ་བྱེད་བྲན་མོ་ལས་
མང་བ། ཏིང་ངེ་འཛིན་གཉིད་ལ་རེ་བ། ལྷ་འདྲེ་སྲིན་ལ་འཆོལ་ཞིང་གསོལ་མཆོད་
བཙན་བདུད་ལ་བྱེད་པ། ཟས་སུ་ལོག་འཚོ་ཟ་ཞིང་གཤིས་ངན་དམག་ཏུ་སྐྲུན་པ།
གཏམ་ངན་ལ་ཡང་སར་བྱེད་ཅིང་སྐྱིད་འདོད་དང་ལེ་ལོ་ཆེ་བ། ཚེ་ཕྱི་མ་སྙིང་ལ་མི་
དྲན་ཞིང་དྲན་ཡང་ཁྱད་དུ་གསོད་པ། གྲོགས་པོ་བཀྲ་གང་མི་ཤིས་པ་རེ་རྙེད་ཅིང་
གནས་སུ་ཐར་པའི་འགལ་རྐྱེན་དུ་འགྲོ་བ་རེ་རྙེད་པ། ཁ་ལྟ་མཐོ་ཞིང་ལས་འབྲས་
ཁྱད་དུ་གསོད་པ། གསང་སྔགས་ཀྱི་ཕན་ཡོན་ཐོས་པས་ས་ལམ་ཆུ་ལ་བོར་བ།
བརྡའམ་དྲང་དོན་བག་རེ་ལ་མངོན་པར་ཞེན་ནས་ངེས་པ་དོན་གྱི་མདོ་སྡེ་ཁྱད་དུ་
གསོད་པ། ཆོས་མ་བྱས་པར་སངས་རྒྱས་པའི་འུད་ཀྱིས་དུས་གསུམ་གྱི་སངས་
-236 -
-237-



རྒྱས་ཀྱི་དཀའ་སྤྱད་ལ་སྐུར་པ་འདེབས་པ། མདོར་ན་དུས་གསུམ་གྱི་སངས་རྒྱུས་
ཀྱིས་མ་ཐུལ་བའི་དམུ་རྒོད་སླ་ངའི་ནང་ནས་རྡོག་སྟེ་ཡར། རང་འཐག་གི་མིག་
ནས་ཕྱིད་ཀྱིས་བྱེད་པ་རྣམས་ལ་དུས་གསུམ་གྱི་སངས་རྒྱས་ཐམས་ཅད་ཀྱི་སྐུ་
གསུང་ཐུགས་ཀྱི་ངོ་བོ། གསང་བ་བསམ་གྱིས་མི་ཁྱབ་པའི་རྣམ་པར་ཐར་བ། ས་
བཅུའི་ བྱང་ ཆུབ་སེམས་དཔའ་རྣམས་ ཀྱིས་ ཉམས་སུ་བླང་བར་བྱ་བའི་ ཆོས།
སེམས་ཅན་བསོད་ནམས་མ་བསགས་པ་རྣམས་ཀྱི་རྣ་བའི་བུ་གར་ཡང་འབྱུང་བར་
དཀའ་བ། གསང་སྔགས་རྡོ་རྗེ་ཐེག་པའི་དབང་བཞི་བསྐྱེད་རྫོགས་ཀྱི་རིམ་པ་འདི་
ནི་ཁྱེད་ལྟ་བུའི་བླ་མ་མཁྱེན་པའི་ཡེ་ཤེས་ཐོགས་པ་མེད་པ་དང་ལྡན་པ། བརྩེ་བའི་
ཐུགས་རྗེ་བསམ་གྱིས་མི་ཁྱབ་པ་དང་ལྡན་པ། མཛད་པའི་འཕྲིན་ལས་ཕུན་སུམ་
ཚོགས་པ་དག་གིས་སློབ་མའི་ཉོན་མོངས་པའི་དགྲ་བོ་འཇོམས་པ་ལ་དཔའ་བ།,
མ་དག་འཆིང་བའི་སྒྲོག་ཐམས་ཅད་ལས་གྲོལ་བ། དབང་པོ་ཡང་རབ་རྣམས་ལ་
དུས་དང་ཚོད་རིག་པར་བསྟན་པར་བྱ་བ་ཡིན་ཏེ། དེ་འདྲ་བ་མང་པོ་བྱུང་ཞིང་
བསྟེན་ན་གྲུབ་ཐོབ་ཕོ་མོ་མང་པོ་ཌཱ་མ་རུ་ཁྲོལ་ལེ་ཆགས་ཐོགས་མེད་པར་གངས་
རིའི་ཁྲོད་དུ་རྒྱུ་བར་བྱེད་ཅིང་མཁའ་སྤྱོད་དུ་ཐོགས་པ་མེད་པར་འགྲོ་བ་སྲིད་ནའང་
གང་གི་ཉེས་པ་ཅན་དེ་ལྟ་བུ་དག་ལ་བསྟན་ན། དེ་དག་གིས་བཟའ་རྒྱུ་ནི་ཟོས།
ལས་རྒྱུ་ནི་བཞག དབང་བསྐུར་བའི་བླ་མ་མཚན་ཉིད་དང་ལྡན་པ་རྣམས་བསླུས་
ཤིང༌། མཆེད་གྲོགས་རྡོ་རྗེ་སྤུན་རྣམས་ལ་མ་དག་པའི་སྣང་བས་ཕན་ཚུན་དུ་
གཅིག་སེམས་གཅིག་གིས་མི་འཛིན་པར་ཆགས་སྡང་གི་རྒྱུ་རྒྱས་ཤིང་། ཕྲག་དོག་
གི་རླུང་ལངས་ནས་འཐབ་ཅིང་རྩོད། དེ་ཡི་དབང་གིས་དམ་ཚིག་ཉམས་པ་དང་།
-238 -
འགའ་ཞིག་གསང་སྔགས་པར་ཁས་བླངས་ནས་དམུ་རྒོད་མ་རུངས་པའི་དཔོན་
སློབ་མང་པོ་ཚོགས་ནས་གསང་སྔགས་ཀྱི་ཚོགས་འཁོར་ལ་སྙད་བཏགས་ནས་
ཉན་ཐོས་རྣམས་ཀྱིས་ཀྱང་བསྟེན་པར་བྱ་བ་ལྟ་ཅི་སྨོས། རང་ལ་གཤེ་བའི་ལན་དུ་
སེམས་ཅན་ལ་མི་གཤེ་ཞིང༌། བྱང་ཆུབ་སེམས་དཔའ་རྣམས་ཀྱིས་སེམས་ཅན་
ཐམས་ཅད་ཕ་མར་ངོ་ཤེས་པས་ཕར་ལ་གནོད་པའི་ལན་དག་ག་ནའང་བྱེད། རང་
དོན་ཡལ་བར་དོར་ནས་ གཞན་ དོན་ གཙོ་བོར་བྱེད་ན། གསང་སྔགས་ པ་ ལ་
སེམས་ཅན་ལྷ་དང་ལྷ་མོ་ཡིན་པ་ལ། དེ་དག་ལ་གནོད་པ་བྱ་བའམ། གསད་པར་
བྱ་བ་རུང་ངམ། ཇོ་བོ་ཆེན་པོ་ཡེ་མི་རུང་སྟེ། མ་དག་པ་འགའ་ཞིག་ཐེག་པ་ཆེན་པོ་
གསང་སྔགས་ཀྱི་ཚོགས་འཁོར་དུ་མིང་བཏགས་ནས་སྲོག་ཆགས་མང་པོ་བསད་
དེ། ཤ་ཁྲག་ལ་ སྤྱང་ཀི་ལྟར་བག་མེད་ པར་ ལོངས་ སྤྱོད། ཆང་བག་མེད་པར་
འཐུངས་ནས་ཚེ་གཅིག་ལུས་གཅིག་གི་སངས་རྒྱས་རྣམས་གཡས་འགྱེལ་གཡོན་
འགྱེལ་ལ་སོང་། སྐྱུགས་པ་འདོམས་ལ་གཞལ་ནས་ཁྱིས་ཁ་ལ་བལྡག གཏི་མུག་
ཤས་ཆེ་བའི་དབང་གིས་གཉིད་ཀྱིས་དབང་པོ་ཉམས་པར་བྱས། ཞེ་སྡང་ཤས་ཆེ་
བ་རྣམས་ནི་འཐབ་ཅིང་རྩོད་ལ་དམེ་འཁྲུག་ལ་སྦྱོར་རོ། །ཕྱི་རྫས་ཡོ་བྱད་ལ་
ཆགས་པ་རྣམས་ནི་གཞན་གྱི་ནོར་ལ་རྐུ་བ་དང༌། འཕྲོག་པ་དང༌། སློང་བ་ལ་
སོགས་པས་རྒྱུད་མ་རུངས་པར་བྱེད། ནང་སེམས་ཅན་ལ་ཆགས་པ་རྣམས་ནི་བུད་
མེད་ཀྱི་ཕྱིར་ཞུགས་ཏེ་འདོད་ཆགས་ལ་སོགས་པ་རྣམས་ཀྱིས་རྒྱུད་མ་རུངས་པར་
བྱེད་དོ། །རྒྱུ་མཚན་དེ་ལྟ་བས་ན་བདག་གི་བཀའ་རྒྱུད་འདི་ལ་སྐྱེ་བོ་གང་གིས་
ཞུགས་ཀྱང་འཚེངས་པ། ལམ་བདེ་ཞིང་འཇུག་པ་བདེ་བ། ཁེ་ཆེ་ཞིང་ཉེན་མེད་པ།
-239 -



བདུད་དང་མུ་སྟེགས་ཀྱི་བར་ཆད་ཀྱིས་མི་ཚུགས་པའི་ཆོས་ཤིག་ཁོ་ན་གལ་ཆེ་
བས། བཀའ་སྡེ་སྣོད་གསུམ། བརྗོད་བྱ་བསླབ་པ་རིན་པོ་ཆེ་རྣམ་པ་གསུམ་གསང་
སྔགས་ཀྱི་རྒྱུད་སྡེ་མ་ལུས་པ་ཧྲིལ་ཏེ་དྲིལ་ནས་གསང་སྔགས་ཀྱི་མངོན་ཆུང་བར་
བྱས་ཏེ། བསླབ་པ་རིན་པོ་ཆེ་གསུམ་ཉམས་སུ་བླངས་པས་གསང་སྔགས་མ་ལུས་
པའང་ཉམས་སུ་བླངས་པར་འགྱུར་བའི་བཀའ་གདམས་སུ་ཉམས་སུ་ལེན་པའི་
ཆོས་ཤིག་ཐུགས་ལ་འདོགས་པར་ཞུ་ཞེས་ཞུས་པ་འདི་ལྟ་སྟེ། གསང་སྔགས་དམ་
ཚིག་འབུམ་ཕྲག་དག །མ་རུངས་སྐྱེ་བོས་སྲུང་བར་དཀའ། །གསང་སྔགས་དམ་
ཚིག་ཕན་ཡོན་ཆེ། །བསོད་ནམས་ཆུང་དུས་ཐུབ་པར་དཀའ། །སྣོད་དང་བཅུད་ནི་
འཚམ་བྱས་ན། །མ་བོ་མ་བྲི་དུས་སུ་ཕན། །ཇི་ལྟར་རྒྱལ་བ་མཁས་གྱུར་ཀྱང་། །
སེམས་ཅན་མཐུན་འཇུག་ཤེས་པ་གཅེས། །དེང་སང་སྙིགས་མ་ལྔ་བདོའི་དུས། །
བླ་མ་ལས་ཀྱང་འགོང་པོ་དྲིན། །དམ་ཚིག་ལས་ཀྱང་ལོངས་སྤྱོད་དྲིན། །འཕྲལ་
གྱིས་ནམ་ཕུགས་ཅི་དགར་བསྐྱུར། །དེང་སང་སེམས་ཅན་མགོ་སྟོང་དུས། །སྡོམ་
པ་བསྐྱུར་ནས་ ནོར་ཟས་སྡུད། །ཡོངས་འཛིན་ དོར་ ནས་ འཆལ་པ་ཚོལ། །དམ་
པའི་ཆོས་ལས་ཕྱེ་གཏོར་དྲིན། །དེང་སང་ལྟོ་ཕྱིར་རླུང་ཁྱེར་དུས། །བཟའ་བཏུང་རེ་
ལ་ཆོས་འབྲེ ལ་འདོགས། །དེ་མཐར་མ་ཕྱིན་ཕྱར་ཁ་གཏོང་། །ཕྱིས་ཀྱང་གཉིས་
ཀ་ཕུང་བར་འགྱུར། །དེ་ཕྱིར་མགོན་པོ་ཨ་ཏི་ཤ། །སྣོད་མིན་མ་དག་སེམས་ཅན་
ལ། །གསང་སྔགས་ཐེག་པ་བསྟན་གྱུར་ན། །དམ་ཚིག་མི་ཐུབ་དམྱལ་བར་འགྲོ །
དེས་ན་གསང་སྔགས་གསང་བ་གཅེས། །སྣོད་དང་ལྡན་པའི་སྐལ་ལྡན་ལ། །
བརྟགས་ནས་གསང་ སྔགས་གསང་སྟེ་བསྟན། །དེ་ཡིས་མཆོག་གི་དངོས་གྲུབ་
ཐོབ། །དེ་ནས་འགྲོ་བའི་དཔལ་དུ་ཤར། །གསང་སྔགས་ཐེག་པ་ཁས་བླངས་ནས།
བ་ལང་མཆོད་སྦྱིན་ཇི་བཞིན་དུ། །སྲོག་ཆགས་བསད་ནས་ཤ་ཁྲག་ཟ། །ཆང་གིས་
མྱོས་ནས་དུག་ལྔ་གཡོ། །ཉན་ཐོས་རྣམས་སུའང་མི་རུང་ན། །རང་སངས་རྒྱས་སུ་
གང་ཞིག་འགྱུར། །དྲིན་ཅན་ཕ་མ་བསད་གྱུར་ན། །བྱང་ཆུབ་སེམས་དཔའ་ཇི་
ལྟར་འགྱུར། །ལྷ་དང་ལྷ་མོ་བསད་གྱུར་ན། །རྡོ་རྗེ་འཛིན་པར་ཇི་ལྟར་འགྱུར། །
བསད་ནས་གནས་མཆོག་མི་སྤོར་བའི། །མཐུ་ཆེན་དེས་ནི་གཉིས་ཀ་བསླུ། །ཉན་
ཐོས་ཆགས་པ་མེད་པར་ཟ། །བྱང་སེམས་གཞན་གྱི་དོན་དུ་ཟ། །བསད་ནས་ཤ་
ཁྲག་ཟ་བྱེད་ཅིང་། །ཆང་ འཐུང་སྨྱོན་པ་དག་ཐེབ་མེད། །འདོད་ཡོན་བག་མེད་སྤྱོད་
པ་རྣམས། །བདུད་ཀྱི་བུ་ཡིས་བསླུས་ གྱུར་ནས། །ཕཊ་ཕཊ་འཇིགས་པའི་གནས་
སུ་བལྟ། །འགྲོ་བའི་བླ་མ་སྙིང་རྗེ་ཅན། །སྒྲོ་བཏགས་མང་བའི་ཁ་ན་མེད། །
སེམས་ཅན་རྣམས་ལ་ཐུགས་རྗེས་གཟིགས། །སྐུར་འདེབས་མང་བའི་ཁ་ན་མེད།།
མི་ལུས་ཡར་ལ་འདྲེན་པའི་དུས། །ཁྱེད་ཀྱིས་ཉེས་དམིགས་མ་གསུངས་པར། །
ཕན་ཡོན་བཤད་པ་འབའ་ཞིག་གིས། །གང་དགར་གསང་སྔགས་བསྟན་གྱུར་ན།།
ད་གཟོད་མི་རབས་བཅའ་བཅུ་ནས། །ཇོ་བོ་ཡབ་སྲས་བཀའ་དྲིན་གྱིས། །ཤ་ཆང་
སྒོག་པའི་དངོས་གྲུབ་འཐོབ། །ཐམས་ཅད་ཅི་དགར་ལོངས་སྤྱོད་ཀྱི། །བཙུན་པོ་
ཉན་ ཐོས་ སྒོམ་ཆུང་ ཡིན། །མཁས་བཟང་ ལོ་ འདོད་མཆོད་ པ་ ཡི། །དམ་ཆོས་
གཅེས་པ་གསང་སྔགས་ཡིན། །འོ་སྐོལ་ཇོ་བོའི་བཀའ་རྒྱུད་ཡིན། །ཆོས་གཞན་ཅི་
དགར་ གྱིས་ཟེར་ ཞིང༌། །གཉེན་པོ་མེད་ པ་ མང་ པོ་འདུས། །གཞན་ཡང་ སྔར་
བཤད་སྐྱོན་མཚང་ན། །རུང་ས་མེད་དོ་ཨ་ཏི་ཤ། །དེ་ཕྱིར་ལས་འབྲས་རྣམ་དཔྱོད་
བ 241 -
• 240 -



ལ། །གསང་སྔགས་རྒྱུད་སྡེ་ཐམས་ཅད་ཀྱང༌། །ཕྱི་ཚུལ་སྤྱོད་པ་མ་བྱེད་པར། །སྡེ་
སྣོད་གསུམ་དུ་བསྡོམས་བྱས་ནས། །བསླབ་པ་གསུམ་དུ་ཉམས་ལེན་པར། །
གདམས་ངག་འདྲིལ་བ་བསྟན་དུ་གསོལ། །ཇོ་བོའི་ཞལ་ནས་འདི་སྐད་གསུང་། །
དེ་ ཕྱིར་འདམ་པའི་དུས་ལ་བབ། །ཆོས་ཀྱི་སྐྱོན་ཡོན་དེ་ལྟར་ལགས། །སེམས་
ཅན་སྐྱོན་ཡང་དེ་ལྟར་ལགས། །འོན་ཀྱང་ཐེག་པ་ཆེན་པོ་གསང་སྔགས་ཀྱི་རྟེན་
བསམ་གྱིས་མི་ཁྱབ་པའི་རྣམ་པར་ཐར་པ་ཡིན་ན་ཡང་སྡེ་སྣོད་གསུམ་པོ་དེ་དག་ཏུ་
བསྡུར་རུང་ངམ། དེ་ཡང་འདི་སྐད་དུ། ཆོས་ཀྱི་སྐྱོན་ཡོན་བསམ་མི་ཁྱབ། །གདུལ་
བྱའི་སྐྱོན་ཡང་བསམ་མི་ཁྱབ། །དེང་སང་ཆོས་ལ་འདམ་པའི་དུས། །བརྟག་དཔྱད་
ཕུགས་སུ་གཏོང་བའི་དུས། །གསང་སྔགས་རྣམ་ཐར་ཕུན་ཚོགས་ཀྱང༌། །སྡེ་སྣོད་
གསུམ་དུ་བསྡུར་རུང་ངམ། །ཞེས་གསུངས། ཡོངས་ཀྱི་དགེ་བའི་བཤེས་གཉེན་
པའི་ཞལ་ནས་བླ་མ་དང་སངས་རྒྱས་དང་ བྱང་ཆུབ་སེམས་དཔའ་ཐམས་ཅད་
བདག་ལ་དགོངས་སུ་གསོལ། སེམས་ཅན་ལ་སྙིང་བརྩེ་བའི་དབང་གིས་སངས་
རྒྱས་ཀྱི་བསྟན་པ་ཐོག་མཐའ་བར་གསུམ་དུ་དགེ་བའི་ཆོས་ཤིག་བླ་མ་ལ་ཞུས་པ་
ན། བླ་མའི་ཞལ་ནས་འདམ་ པའི་དུས་ལ་བབ་གསུངས་པས། ཁྱེད་ཡེ་ཤེས་ཀྱི་
སྤྱན་ལྡན་རྣམས་ཀྱིས་བྱིན་གྱིས་རློབས་དང་ང་ལ་ནི་རང་འདོད་གཅིག་ཀྱང་མེད་
ཅིང་། སེམས་ཅན་གྱི་དོན་འབའ་ཞིག་ལ་བསམས་ཏེ། དེ་ཡང་སེམས་ཅན་རྣམས་
ཀྱི་སྣང་ཚུལ་མཐོང་བ་ན་དེ་དག་གི་དོན་དུ་འགྱུར་བ་ནི་ཆོས་སྡེ་སྣོད་གསུམ།
བརྗོད་བྱ་བསླབ་པ་གསུམ་དང་བཅས་པར་གསང་སྔགས་མཐའ་དག་ཀྱང་འདུས་
པར་གོ་སྟེ། དེས་ན་ཕྱི་ཚུལ་ཁྲིམས་ཀྱི་སྤྱོད་པ་མ་བསྡམས་ན་ཕྱི་རབས་ཀྱི་གདུལ་
- 242 -
བྱ་རྣམས་འཆལ་གྱིས་དོགས་ནས། ད་ནི་དཀོན་མཆོག་གསུམ་གྱི་སྐྱབས་འོག་
ནས་ལེགས་རུང་ཉེས་རུང་སྡེ་སྣོད་གསུམ་བརྗོད་བྱ་དང་བཅས་པ་ལ་འདམ་པར་
འཚལ་ཏེ། འདི་འདམ་འགོ་ཉེས་ན་ཁྱེད་རང་ཐེག་པ་ཆེན་པོ་གསང་སྔགས་ལྷ་
ཚོགས་འཁོར་དང་བཅས་པ་ཐམས་ཅད་ ཀྱིས་ མཁྱེན་པའི་ཡེ་ཤེས། བརྩེ་བའི་
ཐུགས་རྗེ། མཛད་པའི་འཕྲིན་ལས་བསམ་གྱིས་མི་ཁྱབ་པའི་སྒོ་ནས་ལེགས་ཉེས་
ཀྱི་ཤན་འབྱེད་པའི་དུས་ལ་བབ་བོ། །དེ་ལྟ་བས་ན་ད་ཕྱིན་ཆད་ཆོས་ནི་བཀའ་སྡེ་
སྣོད་རིན་པོ་ཆེ་གསུམ་མོ། །དེའི་བརྗོད་བྱ་ནི་བསླབ་པ་རིན་པོ་ཆེ་གསུམ་མོ། །
དེའི་དོན་ལེགས་པར་འདྲིལ་བའི་དོན་ནི་སྐྱེས་བུ་གསུམ་མོ། །དེ་ཉམས་སུ་ལེན་
པའི་གང་ཟག་ནི་ཁོ་བོ་དང་ཁོ་བོའི་རྗེས་སུ་སྙིང་ཐག་པ་ནས་སློབ་པ་རྣམས་སོ། །
མགོན་པོ་ཨ་ཏི་ཤ། ཆོས་དེ་དག་ཏུ་མ་འདུས་བའི་གསང་སྔགས་ནི་ཡོད་དུ་མི་རུང་
སྟེ། གལ་ཏེ་ཡོད་ན་ཚུལ་ཁྲིམས་མི་སྲུང་བ་ཞིག་གམ། ཚུལ་ཁྲིམས་ཀྱི་འགའ་རྐྱེན་
དང༌། གེགས་དང༌། སྤང་བྱར་གྱུར་པ་ཐམས་ཅད་མི་སྤང་བ་ཞིག་གམ། དེ་ལྟར་
ཡིན་ན་ནི། གསང་སྔགས་སུ་མི་རུང་། གསུང་པ་པོ་སངས་རྒྱས་སུ་མི་རུང༌། ཡོན་
ཏན་ཐམས་ཅད་ཀྱི་གཞི་མ་མེད་པའི་ཆོས་དེ་ལམ་དུ་མི་འགྲོ། དེ་ཉམས་སུ་ལེན་
པ་རྣམས་ངལ་ཞིང་དུབ་པ་འབའ་ཞིག་ཏུ་ཟད་ན། དེ་ལྟ་བུ་ཆོས་ནི་མ་ཡིན་ཏེ། སྡེ་
སྣོད་ གསུམ་ དུ་ མི་ འདུ་ མི་ སྡུད། མ་ འདུས་ པས་ སྡེ་སྣོད་གསུམ་ཁྱད་ པར་དུ་
འཕགས་ཤིང་། བདག་གིས་བཀའ་འདམ་ལུགས་ཀྱང་ལེགས་པ་ཉིད་དོ། །འོན་
ཏེ་ཚུལ་ཁྲིམས་སྲུང༌། དེའི་སྤང་བྱ་སྤང་བ་ཞིག་ཡིན་ན་འདུལ་བའི་སྡེ་སྣོད་དུ་འདུ།
གསང་སྔགས་སུ་རུང་། སྟོན་པའི་བཀའ་ཡིན། ཡོན་ཏན་ཀུན་གྱི་གཞི་རྟེན་ཚང་།
- 243 -



ཆོས་དེ་ལམ་དུ་འགྲོ། དེ་ ཉམས་ སུ་ ལེན་ པའི་ གང་ཟག་རྣམས་ ཀྱང་དོན་དང་
བཅས། ཁོ་བོས་བཀའ་འདམ་ལུགས་རྣམས་ཀྱང་མ་ནོར་བས་ལེགས་པ་ཡིན་ནོ།།
ཇོ་བོ་ཡང་གསང་སྔགས་ཀྱི་ཆོས་དེ་ལྷག་པའི་བསམ་པ་རྣམ་པར་དག་པ་ཞིག་ཡིན་
ནམ་མ་ཡིན། གལ་ཏེ་མ་ཡིན་ན་དེ་གསང་སྔགས་སུ་མི་རུང་བ་སོགས་གོང་དང་
མཚུངས། འོན་ཏེ་ལྷག་པའི་བསམ་པ་རྣམ་པར་དག་པ་ཞིག་ཡིན་ན་སེམས་ཅན་
མ་བསྒྲལ་བ་རྣམས་ནི་བསྒྲལ། མ་གྲོལ་བ་རྣམས་ནི་དགྲོལ། དབུགས་མ་ཕྱིན་པ་
རྣམས་ནི་དབུགས་འབྱིན། ཡོངས་སུ་མྱ་ངན་ལས་མ་འདས་པ་རྣམས་ནི་ཡོངས་སུ་
མྱ་ངན་ལས་འདས་པའི་ས་ལ་འགོད་དེ། འཁོར་བའི་ནགས་ཁྲོད་དུ་སྐྱོ་བ་སྤངས་
ནས་ཕ་རོལ་ཏུ་ཕྱིན་པ་དྲུག་གི་གོ་ཆ་གྱོན་ཏེ། རང་དོན་སྤངས་ནས་གཞན་དོན་
གཙོ་བོར་བྱེད་ན་དེ་ལྟ་བུ་སྟོན་པའི་རྗོད་བྱེད་དེ་ལ་མདོ་སྡེའི་སྡེ་སྣོད་ཟེར་བ་ཡིན།
གསང་སྔགས་ཀྱང་དེར་འདུ་བར་གདའ་བས་གསང་སྔགས་སུ་རུང་བར་གདའ་ན་
བདག་གིས་བཀའ་འདམ་ལུགས་ལེགས་པ་ཉིད་དོ། །ཇོ་བོ་ཡང་གསང་སྔགས་དེ་
ལྷག་པ་ཤེས་རབ་ཀྱི་བསླབ་པ་ཕུན་སུམ་ཚོགས་པ་ཞིག་ཡིན་ནམ་མིན། གལ་ཏེ་
དེ་ལྟ་མིན་ཞིང་སྤང་བྱ་མི་སྤོང་ན་དེ་གསང་སྔགས་སུ་མི་རུང་བ་སོགས་གོང་དང་
མཚུངས། འོན་ཏེ་ལྷག་པ་ཤེས་རབ་ཀྱི་བསླབ་པ་སྟོན་ཅིང་དེའི་སྤང་བྱ་མཐའ་དག་
སྤོང་བ་ཞིག་ཡིན་ན་དེ་མངོན་པའི་སྡེ་སྣོད་དུ་འདུ། སངས་རྒྱས་ཀྱི་བཀའ་ཡིན།
གསང་སྔགས་སུ་རུང་། ཆོས་དེ་ལམ་དུ་འགྲོ། དེ་ཉམས་སུ་བླངས་པས་དོན་དང་
བཅས། ཁོ་བོས་བཀའ་འདམ་ལུགས་ལེགས་པ་ཡིན་ཏེ། བསླབ་པ་ རིན་པོ་ཆེ་
གསུམ་པོ་དེ་དག་ཏུ་གསང་སྔགས་ཀྱི་རྒྱུད་སྡེ་དག་ཀྱང་འདུས་པའི་ཕྱིར་རོ། །ཡང་
• 244 -
གལ་ཏེ་དེ་དག་བདེན་མོད་ཀྱིས། དེ་ལས་གཞན་པའི་ཁྱད་ཆོས་ཕུན་སུམ་ཚོགས་
པ་དག་མ་འདུས་སོ་ཞེ་ན། གང་ཞིག་ཡོད། ཡིག་འབྲུ་ལ་བརྟེན་ནས་ལྷ་གང་ཞིག་
ཏུ་བསྐྱེད་པ་དང་། གནས་ལུགས་རྫོགས་པའི་རིམ་པ་ལ་སྐྱེལ་བ་དང་། དེ་དག་གི་
ཐོག་མར་དབང་བཞི་རྫོགས་པར་བསྐུར་བ་སྟེ། མེད་ཁ་མེད་ཀྱི་ཆོས་དེ་ལྟ་བུ་ཡོད་
དོ་སྙམ་ན། འོ་ན་རང་གི་ས་བོན་དང་ཡིག་འབྲུ་ལ་བརྟེན་ནས་སྒོམ་དགོས་པ་དེ་ཅི་
ཡིན། ཚོགས་རྫོགས་ཤིང་སྒྲིབ་པ་སྦྱོང་བའི་ཆེད་དུ་ཡིན་ནམ། གནས་ལུགས་ཀྱི་
རང་བཞིན་མཐོང་བའི་ཕྱིར་ཡིན་ནམ། འོན་ཏེ་དེ་གཉིས་ཀ་མིན་ནམ། དེ་གཉིས་
ཀ་ཡིན། དང་པོ་ལྟར་ན་ཚུལ་ཁྲིམས་དང་སེམས་ཀྱི་བསླབ་པར་ཡང་འདུས་ལ།
གཉིས་པ་ལྟར་ན་ཤེས་རབ་ཀྱི་བསླབ་པར་ཡང་འདུས་ཏེ། གསུམ་པས་ནི་ལམ་དུ་
མི་འགྲོ་བས་ནམ་ཡང་བླང་བྱ་མ་ཡིན་ནོ། །བཞི་པ་གཉིས་ཀ་ཡིན་ན་སྡེ་སྣོད་
གསུམ་དུ་ སྣང་བས་གསང་ སྔགས་ལོགས་ སུ་ བསྟན་པར་མི་བྱའོ། །གཉིས་པ་
རྫོགས་པའི་རིམ་པའི་རགས་རིམ་དེ་ཟག་བཅས་ཀྱི་ཤེས་རབ་གཏན་ལ་འབེབས་
པ་ཞིག་ཡིན་ནམ། ཟག་མེད་ཀྱི་ཤེས་རབ་གཏན་ལ་འབེབས་པ་ཞིག་ཡིན། དང་
པོ་ལྟར་ན་ནི་མངོན་པ་སྡེ་བདུན་སོགས་སུ་འདུ་ཞིང་། གཉིས་པ་ལྟར་ན་ནི་དབུ་
མའི་ཤེས་བྱའི་གནས་ལུགས་དྲི་མ་མེད་པར་འདུས་པའི་ཕྱིར་ཤེས་རབ་ཀྱི་བསླབ་
པར་མ་འདུས་པ་མེད་དོ། །གཞན་ཡང་ཇོ་བོ། བསྐྱེད་པའི་རིམ་པ་ནི་བརྟན་པ་
ཡིན་ལ། གཟུགས་སུ་བསྐྱེད་ནས་སྟོང་པར་རྫོགས་པ་ནི་འབད་པའི་དོན་མ་ཡིན་
ནོ། །དོན་ལ་གནས་པའི་བསྐྱེད་རིམ་ནི་འདི་ལྟ་སྟེ། སྣོད་དུ་རུང་བའི་སྐྱེ་བོ་ཐ་མལ་
པ་དག་མཁན་སློབ་དགེ་འདུན་ཁྱད་པར་ཅན་ལས་སྡོམ་པ་མནོས་ནས། དང་པོར་
- 245 -



དགེ་བསྙེན་དུ་བསྐྱེད། དེ་ནས་དགེ་ཚུལ་དང་། དགེ་སློང་དུ་རིམ་གྱིས་བསྐྱེད། དེ་
ནས་བླ་མ་བཟང་པོས་སྨོན་འཇུག་གི་སྡོམ་པ་བྱིན་ནས་བྱང་ཆུབ་ཏུ་སེམས་བསྐྱེད།
མཐར་འབྲས་བུ་ཆོས་ཀྱི་སྐུ་ཉག་གཅིག་ཏུ་ལེགས་པར་རྫོགས་པ་ནི་བསྐྱེད་རྫོགས་
ཀྱི་རིམ་ པ་ ཕུན་ སུམ་ ཚོགས་པའོ། །འདི་ནི་ སྒྲོ་ མ་བཏགས་པའོ། །སྐུར་ པ་ མ་
བཏབ་པའོ། །འདི་ནི་ས་ལམ་མི་འཕྱུག་ངེས་པར་འབྲས་བུ་ཐོབ་པར་འགྱུར་རོ། །
བསྐྱེད་རྫོགས་དེ་དག་དང་ལྡན་པའི་ཧཱུྃ་ལས་ཁྲོ་བོ་བསྐྱེད་པ་སོགས་ལྷའི་བསྐྱེད་
རྫོགས་བསམ་གྱིས་མི་ཁྱབ་པ་ངོ་ མཚར་བའི་གནས་སུ་ཡོད་མོད། དེ་དག་ནི་
གསང་ཞིང་སྦའོ། །དེ་དག་ཀྱང་ཚུལ་ཁྲིམས་ཀྱི་ཆ་ནས་འདུལ་བའི་སྡེ་སྣོད་དུ་འདུ་
ཞིང་། སེམས་དང་ཤེས་རབ་ཀྱི་ཆ་ནས་སྡེ་སྣོད་གཞན་གཉིས་སུའང་འདུའོ། །
དེའི་དོན་ནི་འདི་ལྟ་སྟེ། སྡེ་སྣོད་མ་འདུས་ཆོས་གཞན་མེད། །བསླབ་གསུམ་འབའ་
ཞིག་བླང་བྱ་ཡིན། །ཐབས་དང་ཤེས་རབ་ལས་གཞན་པའི། །གསང་སྔགས་གང་
ཡང་ཡོད་མ་ཡིན། །ཐབས་ནི་སྦྱིན་སོགས་ཕྱིན་ལྔ་དང་། །ཤེས་རབ་ཕར་ཕྱིན་དྲུག་
པ་ཡིན། །འདི་ལས་གཞན་ན་ལམ་མི་རུང་། །བདེ་བར་གཤེགས་པའི་བཀའ་ལུང་
ལས། །དུས་གསུམ་བདེ་གཤེགས་ཐམས་ཅད་ཀྱི། །ཡུམ་ནི་ཤེས་རབ་ཕ་རོལ་
ཕྱིན། །ཁོ་ནར་གསུངས་པ་ཀུན་གྱིས་བསྔགས། །ལམ་གཞན་དྲང་བའི་ལམ་ཉིད་
དེ། །དེ་ཕྱིར་ཧཱུྃ་ལས་ཁྲོ་བོ་སོགས། །རྣམ་རྟོག་ལམ་དུ་འཛུད་པའི་ཐབས། །
གཟུགས་ལ་སྟོང་པར་གཞིག་པས་འཁྲུལ། །རྫོགས་རིམ་ཤེས་རབ་ཕ་རོལ་ཕྱིན།།
རྟོག་པ་ཡེ་ཤེས་ཆོས་ཀྱི་སྐུ། །གཟུགས་སྐུ་གཉིས་ཀྱང་དེ་ལས་འབྱུང་། །འཕྲིན་
ལས་ དུ་ མས་ འགྲོ་ བ་ འདྲེན། །དེ་ ཕྱིར་ སྡེ་སྣོད་བརྗོད་བྱར་བྱས། །ཐུབ་པ་ནས་
བརྒྱུད་ཁྱེད་ཀྱི་བར། །ལེགས་པར་སྨིན་པའི་གཞུང་ལུགས་ཡིན། །ཆོས་འདི་
བདག་གིས་འདམ་པར་བྱ། །ཆོས་འདི་བདག་གིས་ཉམས་སུ་བླང་། །མ་ནོར་
གཡང་ས་མེད་པའི་ཆོས། །བདག་གི་རྒྱུད་ལ་རྫོགས་པར་ཤོག །འདིར་མ་འདུས་
པའི་དབང་བཞི་མེད། ། ཚིག་མི་མཐུན་པའི་ཟབ་དོན་རྣམས། །པྲ་ཏ་ཀ་ར་ལ་
བརྟེན་ནས། །མི་མངོན་དབྱིངས་སུ་ཞུ་བ་ན། །གསང་སྔགས་ཟབ་མོའི་གཟུངས་
ཀྱིས་གཟིར། །སྦས་པའི་བརྟུལ་ཞུགས་དྲག་པོས་བསྡམ། །ལུས་ནི་ ལྷ་ཡི་ངང་དུ་
བཞག །ངག་ནི་བཟླས་པའི་ངང་དུ་སྒྲོག །ཡི་དམ་ལྷ་ཡི་སྣང་བ་གསལ། །སེམས་
ཉིད་འོད་གསལ་ཆེན་པོར་གཞུག །ཐམས་ཅད་བླ་མའི་དྲིན་དུ་ཁུར། །བཀའ་ནི་
སངས་རྒྱས་བཀའ་ཡིན་ཏེ། །ལེགས་པར་འདམ་པ་འབྲོམ་རྗེ་རྒྱལ། །དེ་ཕྱིར་
སངས་རྒྱས་བཀའ་ལུང་རྣམས། །གདམས་ངག་ཆེན་པོར་ཉམས་སུ་བླངས། །རྟོག་
གེའི་བདུད་རིགས་རང་བཟོ་རྣམས། །གོལ་ས་ཐམས་ཅད་ཆོད་པར་འཚལ། །
ཞེས་ཞུས་པས། ཇོ་བོའི་ཞལ་ནས། ཉེ་བའི་སློབ་མ། དེ་དེ་བཞིན་ཏེ། ཁྱོད་ཀྱིས་
སངས་རྒྱས་ཀྱི་བཀའ་ཐམས་ཅད་ལེགས་པར་གདམས་ངག་ཏུ་དྲིལ་ནས་འདམ།
མདོར་ན་ཆོས་ཀྱི་ཕུང་པོ་བརྒྱད་ཁྲི་དང་བཞི་སྟོང་ཐམས་ཅད་མ་ལུས་པ་གང་ཟག་
གཅིག་གིས་ཉམས་སུ་བླང་བདེ་བར་གདམས་པ་ནི་ངོ་མཚར་ཤིན་ཏུ་ཆེའོ། །ཁྱོད་
ནི་ཁོ་བོ་དང་མཐུན་ནོ། །ཁོ་བོའི་ རིགས་སུ་སྐྱེས་པ། ཁོ་བོའི་ཆོས་ཀྱི་བརྒྱུད་པ་
འཛིན་པ། ཁོ་བོའི་བསམ་པ་ཁོང་དུ་ཆུད་པའོ། །ད་དུང་ཚེ་རབས་ཐམས་ཅད་དུ་
འགྲོགས་ཤིང་མི་འབྲལ་བར་སྨོན་ནོ། །ཉི་མ་བྱང་ཕྱོགས་ཕ་གི་ན་རྭ་ལས་གྲུབ་
པའི་རང་བཞིན་གྱི་གནས་ཡོད་དེ། དེར་དུས་གསུམ་གྱི་སངས་རྒྱས་དགྱེས་པའི་
- 247 -
- 246-



གཙུག་ལག་ཁང་ཞིག་བཞེངས། བླ་ཤིང་གསེར་མ་དང་གཡུ་མ་ཡོད་པའི་སྟེང་དུ་
གདུགས་སྐྱོན། འོག་ཏུ་ཀླུའི་རྒྱལ་པོའི་ཕོ་བྲང་ཡོད་པས་དེ་དམ་ལ་ ཐོགས་ལ་
མཛེའི་ཁ་ཆིངས། ཀླུ་དབང་དུ་བསྡུས་ལ་ རྩི་ཤིང་ནགས་ཚལ་རྒྱས་ པར་ གྱིས།
དབྱར་དགུན་སྟོན་དཔྱིད་ཁོར་ཡུག་ཏུ་མེ་ཏོག་དང་བདུག་སྤོས་དང་མར་མེ་དང་
ཞལ་ཟས་ལ་སོགས་པའི་མཆོད་རྫས་དཔག་ཏུ་མེད་པ་རྒྱུན་མི་འཆད་པར་གྱིས།
ཆུ་མིག་བརྒྱ་རྩ་བརྒྱད་ཡོད་པ་དབེན་པར་གྱིས། ཀླུ་ཐམས་ཅད་ཀྱང་བྱམས་པ་
དང་ སྙིང་ རྗེས་སྐྱོངས། འདི་མཛེས་པ་སྒྲུབ་པའི་བསྟན་བཅོས་ཡིན། བཀྲ་ཤིས་
པའི་སྐྱེ་བོ་དབང་དུ་འདུས་པར་འགྱུར་རོ། །མི་གྲལ་ནས་བུད་པ་རི་དྭགས་རྨས་མ་
དང་འདྲའོ། །ཅི་ལའང་ཞེན་ཅིང་ཆགས་པ་མེད་པས་བསོད་སྙོམས་པ་ཆེན་པོའོ། །
ཉེ་བའི་སློབ་མ། གཙུག་ལག་ཁང་ཕུལ་སྐྱེད། དཀོན་མཆོག་གི་མཆོད་པ་ལ་དཔའ་
མ་ཞུམ། ཁྱོད་ཀྱི་ཡོན་ཏན་གང་ཟག་གཅིག་གིས་ མི་རྫོགས་པས་སྤྲུལ་པའི་སྐུ་
མཆེད་གསུམ་ལ་ཁྲིད་ནས་རྫོགས་པར་གྱིས། དགེ་འདུན་གྱི་སྡེ་ཆེན་པོ་ཚུགས།
བཞི་ སྡེ་དང་ སྒོམ་སྡེས་མཛེས་པར་གྱིས། བཤད་གྲྭ་དང༌ སྒོམ་གྲྭ་འཕེལ་བར་
མཛོད། དབུ་སྐྲ་ཕྱོགས་བཅུར་གཏོར་ལ་ཤུག་པའི་ནགས་ཚུགས། གཙུག་ལག་
ཁང་གི་ ཁྱམས་སུ་ལྷས་ཀ་བ་འཛུགས་སུ་ཆུག ཆུ་མིག་རིང་མོར་ཀླུ་ལ་ཆབ་གཏོར་
བྱིན་ལ་བཤགས་སྦྱང་གྱིས། དོན་མེད་པའི་ས་ཕྱོགས་སུ་ཤུག་པའི་ཡལ་ག་གཅིག་
ཀྱང་མ་འགྱེལ་བར་མཛོད། གལ་ཏེ་དེ་ལྟར་མ་བརྟགས་པར་བྱས་ན་ནི་སྐྱེ་བོ་མ་
རུངས་པ་རྣམས་ལ་ནི་ཚེ་འདིར་ཀླུ་ནད་འཇུག ཕྱི་མ་ལྷ་དང་མིས་ འདོར། ངའི་
བཀའ་ལས་འདའ་བར་འགྱུར་བས་བག་ཡོད་པར་གྱིས་ཤིག ཉེ་བའི་སློབ་མ། རྒྱ་
བོད་དུ་ཁོ་བོ་གང་དུ་བསྡད་པ་དེ་དག་ནི་ངས་ལུས་ངག་ཡིད་གསུམ་གྱིས་བྱིན་གྱིས་
བརླབས་པའི་གནས་ཡིན་ནོ། །འདི་ནི་ངའི་ཡེ་ཤེས་ཞུགས་པའི་རྭ་སྒྲེང་ཡིན་ནོ། །
ཤེས་པར་མཛོད་ཅིག་ཤེས་པར་མཛོད་ཅིག བཀའ་གདམས་ཉམས་སུ་ལེན་པའི་
སྐྱེས་བུ་ཁྱོད། །སྒྲུབ་ཐབས་སྟོང་དང་བརྒྱད་བརྒྱའི་ནང་ནས་སུ། དེ་དང་མཚུངས་
པའི་ལྷ་ཅིག་འདོམ་ཞིག་གསུང་། སྤྱི། དེའི་དོན་འདི་སྐད་དུ། ཐུབ་པ་ནས་བཟུང་
ང་ཡི་བར། །མ་ནོར་ལམ་རབ་འདམ་པ་ལེགས། །ཁྱོད་ནི་ང་དང་མཐུན་པ་སྟེ། །
རིགས་སུ་སྐྱེས་ཤིང་གསང་བ་འཛིན། །ད་དུང་ཚེ་རབས་ཐམས་ཅད་དུ། །ང་དང་
མི་འབྲལ་བསྟེན་འདོད་ན། །རྒྱལ་བའི་གསུང་རབ་མཛེས་པར་བཞེངས། །དབང་
སྡུད་མཛེས་པའི་བསྟན་བཅོས་སྒྲུབས། །སྐྱེ་བ་འདི་ཡི་འོག་རོལ་ཏུ། །བྱམས་པའི་
དྲུང་དུ་མཇལ་བར་བྱ། །གང་ཡང་དགོན་པའི་ཐིག་ལེ་དག །རྟག་ཏུ་མཆོད་པས་
བརྒྱན་གྱུར་ནས། །དཀོན་མཆོག་མཉེས་ཕྱིར་དགེ་བའི་དཔལ། །ང་དང་མི་འབྲལ་
འགྲོགས་སུ་འོང་། །གང་ཞིག་བླ་མ་མཉེས་པ་ནི། །བླ་མའི་བཀའ་བཞིན་སྒྲུབ་པ་
ཡིན། །ཁོ་བོས་མཛེས་བསྒྲུབ་བྱས་ན་ཡང་། །ལེགས་པར་ཉན་པ་ཉིད་ཡིན་ནོ། །
བཀྲ་ཤིས་ཆོས་ཀྱི་རྒྱལ་སྲིད་ལས། །བུ་ཁྱོད་མ་འཁྲུལ་ལེགས་པར་འདམ། །ད་ནི་
དེ་དང་ མཚུངས་པའི་ལྷ། །བཀའ་གདམས་ ཁྱོད་ཀྱི་ལྷ་རུ་གདམས། །འབྲོམ་གྱི་
ཞལ་ནས། བྱང་གི་གཙུག་ལག་ཁང་དེ་ཤིན་ཏུ་གཉན་ན་ཡང་བླ་མའི་གསུང་ལ་
བཅག་ཐབས་མེད་པས། ཐ་ན་འདི་ལ་མཛེ་བྱུང་ཡང་བླ་མ་དང་མཇལ་ཞིང་བོགས་
སུ་ཐོན་ན་དེས་ཆོག་པས་བཀའ་རྗེས་སུ་སྒྲུབ་ཅིང་གསུང་དང་དུ་བླང་བར་བྱའོ། །
དེའི་དོན་ཡང་འདི་ལྟ་སྟེ། རྭ་སྒྲེང་གཙུག་ལག་གཉན་ན་ཡང་། །བླ་མའི་གསུང་ལ་
- 248 -
- 249 -



བཅག་ཐབས་མེད། །ཚེ་འདི་ ཇི་ལྟར་བརླག་ཀྱང་ བླའི། །ཁྱེད་དང་མཇལ་ན་དེ་
ཡིས་ཆོག ། ཅེས་པ་དང་།གཞན་ཡང་སྤྱིར་ལྷ་ལ་བླ་མ་དཀོན་མཆོག་ལས་ལྷག་པ་
མེད། དེའི་ནང་ནས་སངས་རྒྱས། དེའི་ནང་ནས་སངས་རྒྱས་སྟོང་། ཁྱད་པར་དུ་
ཡང་ཤཱཀྱ་ཐུབ་པ་ལས་ལྷག་པ་མེད། ཐུབ་པ་ཆེན་པོར་སངས་རྒྱས་མ་འདུས་པ་
མེད་པས་བཀའ་གདམས་བདག་གི་ལྷ་གཅིག་བྱའོ། །ཇོ་བོ་ཐུགས་རྗེ་ཆེན་པོ་འདི་
བྱང་ཆུབ་སེམས་དཔའ་ཐམས་ཅད་དང༌། ཁྱད་པར་དུ་ཞི་བའི་ལྷ་ཐམས་ཅད་དེར་
འདུས། ཡང་སྒོས་སུ་བོད་ཁ་བ་ཅན་པའི་སེམས་ཅན་མགོན་མེད་པ་རྣམས་ཀྱི་ལྷ་
སྐལ་ཡིན་ཏེ། མཚན་རང་ཇོ་བོ་ཐུགས་རྗེ་ཆེན་པོ་ཞེས་རྣ་བར་སྙན་ཅིང་བབས་
ཆགས་པ་ཞིག་གདའ་བས་བཀའ་གདམས་བདག་གི་ལྷ་སྐལ་གཅིག་བྱའོ། །
བཅོམ་ལྡན་འདས་ལྷ་མོ་སྒྲོལ་མ་འདིས་དུས་དང་གནས་སྐབས་ཐམས་ཅད་དུ་
ཐུགས་ལ་བཏགས། ཁྱད་པར་དུ་ལྷ་མོ་དང་དཔའ་བོ་མཁའ་འགྲོ་སོགས་ཞི་ཁྲོ་
ཐམས་ཅད་འདིར་མ་འདུས་པ་མེད་ཅིང་། བླ་མས་ཀྱང་ཡི་དམ་དུ་མཛད་པས་
བཀའ་གདམས་བདག་གི་ལྷ་གཅིག་བྱའོ། །ཁྲོ་རྒྱལ་མི་གཡོ་བ་འདི་སངས་རྒྱས་
ཀྱི་སྐུའི་ངོ་བོ་ཡིན་ཞིང་། བདུད་འདུལ་བ་ལ་བསྔགས་པས་གཡོ་མི་གཡོ་གཉིས་
ཀ་ཁོང་རང་ལ་རག་ལས་པས། པེ་དཀར་དང་རྡོར་ལེགས་སོགས་འཇིག་རྟེན་གྱི་
ཆོས་སྐྱོང་ལ་སྣ་མི་བསྣམས་པར། ཡེ་ཤེས་ཀྱི་མགོན་པོ་དང་ཁྲོ་བོ་ཐམས་ཅད་
འདིར་འདུས་པས་བཀའ་གདམས་བདག་གི་ལྷ་དང་ཆོས་སྐྱོང་འདི་ལ་བྱའོ། །ཁྱེད་
ཡི་དམ་གྱི་ལྷ་བཞི་པོས་ཀྱང་དུས་འདི་ནས་བཟུང་སྟེ། སངས་རྒྱས་མ་ཐོབ་ཀྱི་བར་
དུ་སེམས་ཅན་ཐམས་ཅད་ཀྱི་དོན་དུ་བདག་ལ་བརྩེ་བར་དགོངས་ཏེ། མཁྱེན་པའི་
• 250 -
ཡེ་ཤེས་ཆེན་པོས་གཟིགས་ཤིང༌། བརྩེ་བའི་ཐུགས་རྗེ་ཆེན་པོས་བཟུང་ནས།
མཛད་པའི་འཕྲིན་ལས་ཆེན་ པོས་བསྐྱངས་ཏེ། སྡེ་སྣོད་གསུམ་དང་མི་འབྲལ་བར་
མཛད་དུ་གསོལ། སྐྱེས་བུ་གསུམ་གྱི་ཆོས་རིན་པོ་ཆེ་རྣམ་པ་གསུམ་པོ་ཁོང་དུ་ཆུད་
པར་མཛད་དུ་གསོལ། ལྷ་ཆོས་ཕུན་སུམ་ཚོགས་ཤིང་། ལས་རྒྱུ་འབྲས་ཕྲ་ཞིང་ཕྲ་
བའང་ཆུད་མི་ཟ་བར་ཁོང་དུ་ཆུད་པར་བྱིན་གྱིས་བརླབ་ཏུ་གསོལ། བླ་མ་དང་ཡི་
དམ་གྱི་ལྷ་ཚོགས་རྣམས་བདག་ལ་དགོངས་སུ་གསོལ། ང་ནི་ལྷ་བཞི་དང་ཆོས་
གསུམ་སྟེ་ལྷ་ཆོས་བདུན་ལྡན་གྱི་རྒྱལ་བའི་འབྱུང་གནས་ཡིན་ལགས་ཀྱི། ཁྱེད་
ཀྱིས་དེར་བཟུང་ཞིང་དེར་བསྐྱངས་ནས་དེ་མཐར་ཕྱིན་པར་བྱིན་གྱིས་བརླབ་ཏུ་
གསོལ། དེ་ལ་བརྟེན་ནས་གནས་སྐབས་དང་མཐར་ཐུག་གི་དོན་ཕུན་སུམ་ཚོགས་
པར་ བྱིན་ གྱིས་ བརླབ་ཏུ་གསོལ། ད་དུང་ བདག་ ལ་ དགོངས་ དང༌། བདག་ནི་
དཀོན་མཆོག་གསུམ་ལ་སྐྱབས་སུ་འགྲོ་བ་ཡིན་གྱི། དེ་ལ་ཁོ་བོས་ལེགས་པར་
འདམ་མོ། །སངས་རྒྱས་ཀྱི་བཀའ་ནི་བསམ་པ་སེམས་བསྐྱེད། རྐྱེན་གདམས་ངག
སྦྱོར་བ་ངེས་འབྱེད་ཆ་མཐུན། སངས་རྒྱས་ཐོབ་བྱེད་ཀྱི་ཐབས་སྒྲུབ་པས་རབ་ཏུ་ཕྱེ་
བ་ཡིན་གྱི། དེ་ལ་ཁོ་བོས་ལེགས་པར་འདམ་མོ། །སངས་རྒྱས་ཀྱི་བཀའ་ནི་ཡན་
ལག་བདུན་ པའམ། ཚད་མེད་བཞིའི་སྒོ་ནས་ཚོགས་ གསོག སྟོབས་བཞིའི་ སྒོ་
ནས་ སྒྲིབ་ པ་ སྦྱོང༌ ། བསྔོ་ བ་ དང༌ སྨོན་ལམ་ གྱིས་ འཚམས་སྦྱར། རྣམ་ཐར་ སྒོ་
གསུམ་གྱིས་རྒྱས་འདེབས་པ་ཞིག་ཡིན་ཏེ། དེ་ལ་ཁོ་བོས་ལེགས་པར་འདམ་མོ།།
མདོར་ན་སངས་རྒྱས་ཀྱི་བཀའ་ནི་སྤང་བྱ་ཐམས་ཅད་ལ་གཉེན་པོའི་མཐུ་ཐོབ་པ་
ཡིན་གྱི། དེ་ལ་ཁོ་བོས་ལེགས་པར་འདམ་མོ། །དེ་ཡང་འདམ་པ་མཐར་ཕྱིན་པར་
- 251 -



གྱུར་ཅིག དེ་དག་ཐམས་ཅད་ཀྱང་སྐྱེས་བུ་གསུམ་དུ་དྲིལ་བར་བྱའོ། །གཞན་ཡང་
སངས་རྒྱས་ཀྱི་ཆོས་དང༌། སངས་རྒྱས་ཀྱི་སྲས་ཐམས་ཅད་ལྷའི་དངོས་གྲུབ་ལ་
བརྟེན་ནས་ཉམས་སུ་བླང་བར་བྱའོ། །དེའི་དོན་ཡང་འདི་ལྟ་སྟེ། །བླ་མས་བདག་
ལ་རྒྱལ་ཚབ་བསྐུར། །ལྷ་ཆོས་བདུན་གྱི་དབང་བསྐུར་ནས། །ལྷ་ཆོས་ཐམས་ཅད་
བདག་ལ་བསྟན། །དེ་རིང་ཉིད་དུ་དམ་བཅས་སོ། །སངས་རྒྱས་ཐམས་ཅད་ཐུབ་
པ་སྟེ། །བྱང་ཆུབ་སེམས་དཔའ་སྙིང་རྗེ་ཆེ། །ལྷ་མོ་ཐམས་ཅད་སྒྲོལ་མ་ཡུམ། །
ཆོས་སྐྱོང་ཁྲོ་རྒྱལ་མི་གཡོ་མགོན། །ཆོས་ནི་སྡེ་སྣོད་བསླབ་པ་གསུམ། །ང་ནི་ལྷ་
ཆོས་བདུན་ལྡན་ཡིན། །སྐྱབས་འགྲོ་སེམས་བསྐྱེད་གདམས་ངག་དང༌། །བསམ་
པ་སེམས་བསྐྱེད་སྒྲུབ་པའི་ཚོགས། །གང་ཟག་ཚོགས་གསོག་སྒྲིབ་སྦྱོང་དང་། །
བསྔོ་བ་སྨོན་ལམ་མི་དམིགས་ཆོས། །གཉེན་པོ་ཐོབ་པའི་བཀའ་གདམས་ང་། །
ཆོས་རྒྱལ་སྲས་ཀྱི་ཐུ་བོ་ཡིན། །སྐྱབས་ནི་དཀོན་མཆོག་གསུམ་ཡིན་ཏེ། །བླ་མ་
བརྒྱུད་ པ་ གསུམ་ ལྡན་ཡིན། །རྗོད་བྱེད་སྡེ་སྣོད་གསུམ་ གྱིས་ ཕྱུག །སློབ་མ་ སྐུ་
མཆེད་གསུམ་ཉིད་དེ། །གདུལ་བྱ་ཁམས་གསུམ་སེམས་ཅན་ཡིན། །རྟེན་ནི་ལུས་
ངག་ཡིད་གསུམ་ཡིན། །འཁོར་གསུམ་ཡོངས་དག་བླ་མའི་མཆོག །ཡིག་འབྲུ་
གསུམ་གྱིས་རྒྱལ་གྱུར་ཅིག །སྐུ་གསུམ་སངས་རྒྱས་དོན་གཉེར་བའི། །གསང་
སྔགས་རིགས་སྔགས་གཟུངས་སྔགས་གསུམ། །རྩ་བའི་འཁོར་ལོ་བཞི་བརྟེན་པ།།
མཐར་ཐུག་སྐུ་གསུམ་བརྙེས་ པར་ཤོག །ཅེས་སྨོན་ནོ། །ཇོ་བོའི་ཞལ་ནས། ཉེ་
བའི་སློབ་མ། གསང་སྔགས་ཀྱི་རྒྱུད་སྡེ་ཐམས་ཅད་ནི་ཐུགས་རྗེ་ཆེན་པོའི་དཀྱིལ་
འཁོར་ཡང་དག་པའོ། །དེའི་མངའ་བདག་ནི་ཁྱོད་ཉིད་དུ་ཟད་དོ། །ཉེ་བའི་སློབ་
མ། ཁྱོད་ཀྱིས་སངས་རྒྱས་ཀྱི་བསྟན་པ་ལ་བྱ་བ་བྱས་སོ། །བྱེད་པ་བྱས་སོ། །མི་
ཐེག་པའི་ཁུར་ཐམས་ཅད་བོར་རོ། །སངས་རྒྱས་ཀྱི་བཀའ་ལྷ་བཞི་དང་བཅས་པ་
ཁྱོད་ལ་གཏད་དོ། །ཁྱེད་ཀྱིས་ཡང་དག་པར་བླངས་སོ། །གཞན་ཡང་གསང་བ་
བསམ་གྱིས་མི་ཁྱབ་པའི་གནས་ལུགས། ཡི་དམ་གྱི་ལྷ་དཔག་ཏུ་མེད་པའི་སྒྲུབ་
སྐོར། ལས་ཁ་ཚར་ཏིང་ངེ་འཛིན་བསམ་གྱིས་མི་ཁྱབ་པའི་བསྐྱེད་ཆོག་རྣམས་ནི་
ཁྱོད་ལ་སྦས་པའི་ཚུལ་དུ་བསྟན་པར་བྱའོ། །ཉེ་བའི་སློབ་མ། ཁྱོད་ཀྱིས་ལྷ་ཆོས་
འདི་དག་འདམ་མགོ་ལེགས་ཀྱི། ལྷ་ཆོས་འདི་དག་དང་མི་འབྲལ་བར་ཉམས་སུ་
བླང་བར་བྱོས་ཤིག ཁོ་བོས་ཀྱང་རྒྱ་གར་ནས་བྱ་བ་ཐམས་ཅད་བཞག་ནས་
འདིར་འོངས་པ་དོན་དང་བཅས་སོ། །ད་ནི་ཁོ་བོ་ཡང་འཇིག་རྟེན་འདི་ནས་རྒྱལ་
བའི་ཞིང་གཞན་དུ་འགྲོ་ཡང་བླའི། སངས་རྒྱས་ཀྱི་བསྟན་པའི་ཁུར་ཡང་ཁྱོད་ཀྱིས་
ཁུར་རོ། །ད་ནི་ནམ་དུ་ཡང་ཁྱོད་དང་འབྲལ་བར་མི་བྱའོ། །ཞིང་ཁམས་ཐམས་
ཅད་དུ་འགྲོགས་ཏེ་ འགྲོ་ དོན་ ལྷན་ཅིག་ཏུ་ བྱའོ། །དེའི་ དོན་ ཡང་ འདི་ ལྟ་ སྟེ།
ལེགས་སོ་ལེགས་སོ་ལེགས་པར་འདམ། །གསང་སྔགས་རྒྱུད་སྡེ་ཐམས་ཅད་ནི། །
ཐུགས་རྗེ་ཆེན་པོའི་དཀྱིལ་འཁོར་ཏེ། །དེ་ཡི་མངའ་བདག་ཁྱོད་ཉིད་ཡིན། །སངས་
རྒྱས་བསྟན་ལ་བྱ་བ་བྱས། །མི་ཐེག་ཁུར་བོར་བྱ་བ་བྱས། །ལྷ་ཆོས་བདུན་ནི་ཁྱོད་
ལ་གཏད། །ཁྱོད་ ཀྱིས་ཡང་དག་དང་དུ་བླངས། །གསང་བ་བསམ་གྱིས་མི་ཁྱབ་
པའི། །གནས་ལུགས་སྒྲུབ་སྐོར་ཟབ་མོ་རྣམས། །ཏིང་འཛིན་བཅས་ཏེ་སྦས་ཏེ་
བསྟན། །ཐམས་ཅད་ཆུད་ཟོས་མེད་པར་སྐྱོངས། །བདག་ནི་འདིར་འོང་དོན་དང་
བཅས། །བསྟན་པའི་ཁུར་ནི་ཁྱོད་ཀྱིས་ཁུར། །ད་ནི་འགྲོའམ་འདུག་ཀྱང་བླའི། །
- 253 -
- 252 -



ཁྱོད་དང་ནམ་ཡང་མིང་འབྲལ་བར། །གཞན་དོན་ལྷན་ཅིག་བྱེད་པར་འཚལ། །
ཅེས་གསུངས་པའོ། །དེ་ནས་ཡབ་སྲས་གཉིས་ལྷན་ཅིག་སྨོན་ལམ་འདི་བཏབ་བོ།།
ད་ནི་འདི་བཞིན་ཚེ་རབས་སུ། །བདག་ཅག་ཡབ་སྲས་མི་འབྲལ་བར། །ལྷ་ཆོས་
བདུན་གྱི་དཔལ་འབྱོར་ལ། །འགྲོ་བ་ཐམས་ཅད་འགོད་པར་ཤོག །དཀོན་མཆོག་
གསུམ་གྱི་ཕོ་བྲང་དུ། །ལུང་རིགས་ཐམས་ཅད་བསྡོམ་བྱས་ནས། །སྟན་ཐོག་
གཅིག་ཏུ་ཉམས་ལེན་ཅིང་། །ལྷ་ཡི་དངོས་གྲུབ་ བརྙེས་ པར་ ཤོག །ནམ་ ཡང་མ་
དག་སྐྱེ་བོ་ཡིས། །སྒྲོ་སྐུར་སྡིག་པ་མི་སོག་པར། །དག་སྣང་དད་གུས་བསྒོམ་བྱས་
ནས། །བསྡུ་བཞིས་དེ་དག་འདྲེན་པར་ཤོག །ཐུབ་པ་ཆེན་པོ་ནས་བརྒྱུད་པའི། །
རྣམ་ཐར་དྲི་མེད་རིན་ཆེན་འདིས། །བདེ་བ་ཅན་གྱི་འཇིག་རྟེན་བཞིན། །གཙང་
ཞིང་ཕུན་སུམ་ཚོགས་པར་ཤོག །བདག་ཅག་གཉིས་ཀྱི་རྗེས་འབྲང་བའི། །གཞོན་
ནུ་ཁྲིམས་ལྡན་ཐམས་ཅད་ཀྱང་། །བདག་ཅག་གཉིས་དང་མི་འབྲལ་བར། །ཞིང་
ཁམས་གཙང་མར་བརྒྱུད་པར་ཤོག །དེར་ཡང་མ་ནོར་དམ་པའི་ཆོས། །རྒྱུད་ལ་
བསྟེན་ཅིང་རྫོགས་པར་ཤོག །མཐར་ཐུག་བདེ་བའི་སྨན་གཅིག་པུ། །སྐུ་གསུམ་
སངས་ རྒྱས་ ཐོབ་ པར་ ཤོག །ཆོས་ འདི་ བསྟན་ པའི་ དཀྱིལ་འཁོར་དུ། །སྤྱི་ལ་
བསམས་ནས་འདམ་པ་ཡིན། །དེ་ཡིས་བླ་མ་ཐུགས་མཉེས་ཤིང༌། །རྒྱལ་བའི་
ཐུགས་དགོངས་རྫོགས་གྱུར་ཅིག །འབྲོམ་ཆོས་ཀྱི་རྒྱལ་པོའི་གསང་ཆོས་ལྷ་ཆོས་
བདུན་ལྡན་གྱི་བཀའ་གདམས་ཕ་ཆོས་སུ་གནང་བ་རྫོགས་སོ།། །།
འདིའི་ལོ་རྒྱུས་ནི། ཆོས་ཀྱི་རྒྱལ་པོ་མགོན་པོ་ཨ་ཏི་ཤ་སྐད་པ་དེ། རྒྱ་གར་
ནས་ཐུགས་རྗེ་ཆེན་པོའི་ཕོ་བྲང་གངས་ཅན་རྒྱུད་འདིར་ཕྱགས་ཕེབས་ནས་བསམ་
- 254 -
གྱིས་མི་ཁྱབ་པའི་སློབ་མ་མང་པོ་མངའ་ན་ཡང་བདག་ཅག་སྐུ་མཆེད་གསུམ་གྱི་ཕ་
རིན་པོ་ཆེ་དེས། འཕགས་པ་རྣམས་མ་གཏོགས་པ་གང་གིས་ཀྱང་མ་རྟོགས་པར་
ཡེར་པ་ལྷ་རི་སྙིང་པོའི་མགུལ་དུ་ཇོ་བོ་ཆེན་པོ་ལ་ཉི་མ་ཉིན་གཅིག་ལ་གསེར་ཆུ་
སིག་བྱས་པ་ཞོ་དགུ་དགུ་ལ་སྲུང་རེར་བྱས་པའི་གསེར་སྲང་བརྒྱ་དང་བརྒྱད་ཀྱིས་
འགོ་བྱས་པའི་ནོར་སྣ་བརྒྱ་རྩ་བརྒྱད་ཀྱི་འབུལ་བ་བྱས་ནས་གསང་ཆོས་ཤིག་ཡོད་
པ་དེ་ནང་དུ་ཞུ་བ་ཡིན་ཞུས་པའི་དུས་སུ། ལྷ་ཆོས་བདུན་དང་ལྡན་པའི་བདག་
པོར་དབང་བསྐུར་བ་ལ་སོགས་པ་རྣམས་མཛད་དོ། །ཆོས་ཀྱི་དགའ་སྟོན་བསམ་
གྱིས་མི་ཁྱབ་པ་གསུངས་པའི་ནང་ནས་ལྷ་ཆོས་བདུན་ལྡན་གྱི་གདམས་པ་འདི་
འཇམ་དབྱངས་ཀྱིས་བྱིན་གྱིས་བརླབས་པའི་སྤྲུལ་པའི་སྐུ་རྔོག་ལེགས་པའི་ཤེས་
རབ་ཀྱིས་ཇོ་བོ་ཡབ་སྲས་ཀྱི་གསང་གཏམ་ལེགས་པར་བཀོད་པའི་རྗེས་སུ། རྒྱལ་
བ་ཡབ་སྲས་ཀྱིས་བྱིན་གྱིས་བརླབས་ཤིང་ཐུགས་ཀྱི་འཕྲིན་ལས་སྙིང་ལ་ཞུགས་
པའི་ཤཱཀྱའི་དགེ་སློང་ཕུ་ཆུང་བ་གཞོན་ནུ་རྒྱལ་མཚན་བདག་གིས་བླ་མ་ལ་གསོལ་
བ་བཏབ་ནས་ཡི་གེར་བཀོད་པའོ། །བླ་མའི་བཀའ་རྒྱ་ཡོད་ན་ཡང་། ཆོས་འདི་
ནུབ་ཀྱིས་དོགས་ནས་རང་ཉིད་གཅིག་པུ་ལུང་སྟོང་འགྲིམ་པ་ན་མ་ཟུག་པས་ཡི་
གེར་བཀོད་པའོ། །འདི་ལ་ནོར་པ་མཆིས་པ་རྣམས། །འཕགས་པའི་ཚོགས་ལ་
བཟོད་པར་གསོལ། །དགེ་བ་གང་ཞིག་མཆིས་པ་དེས། །འགྲོ་དོན་བྱང་ཆུབ་ཆེན་
པོར་བསྔོ། །དེ་ལྟར་སྐྱེ་བ་ཐམས་ཅད་དུ། །དལ་འབྱོར་ཚུལ་ཁྲིམས་རྣམ་དག་ཅིང་།
བླ་མའི་ཞབས་དྲུང་རབ་བརྒྱུད་ནས། །ཐོས་བསམ་སྒོམ་པས་དུས་འདའ་ཞིང་། །
བླ་མའི་ཐུགས་དགོངས་རྫོགས་པར་ཤོག །ཅེས་གསུངས་པ་འདིའོ། །སེམས་
- 255 -
༥ ས་



དཔའ་ཆེན་པོ་ཕུ་ཆུང་བས་མཛད་པའི་བཀའ་གདམས་སྙིང་གི་ཐིག་ལེའི་ཆོས་
འབྱུང་འདི་དེང་སང་དཔེ་རྒྱུན་ཤིན་ཏུ་དཀོན་ཞིང་། བཀའ་གདམས་སྙིང་གི་ཐིག་
ལེའི་མན་ངག་ལ་སྙིང་ནས་མོས་པའི་སྐལ་ལྡན་རྣམས་ལ་ཡིད་ཆེས་ཁུངས་བཙུན་
གྱི་ངེས་ཤེས་བསྐྱེད་པ་ལ་ཤིན་ཏུ་གལ་ཆེ་བར་སྣང་བས་འདིར་བཀོད་དོ། །དེ་
ལྟར་སེམས་དཔའ་ཆེན་པོ་རིན་ཆེན་རྒྱལ་མཚན་ལ་བཀའ་གདམས་སྙིང་གི་ཐིག་
ལེའི་མན་ངག་ཡོངས་སུ་རྫོགས་པར་བསྟན་ནས་མཐར་སྤྲུལ་པའི་གླེགས་བམ་
ཡང་གནང་སྟེ་ཕུ་ཆུང་བ་ཆེན་པོ་འཇའ་ལུས་སུ་གཤེགས་སོ། །དེ་ནས་བྱང་ཆུབ་
སེམས་དཔའ་རིན་ཆེན་རྒྱལ་མཚན་གྱིས་དབུས་གཙང་མངའ་རིས་བལ་ཡུལ་
སོགས་དབེན་གནས་དུ་མར་བྱོན་ནས་ཉམས་སུ་བཞེས་ཤིང་རྟོགས་པ་མཆོག་
བརྙེས་པ་ན་རྭ་སྒྲེང་དུ་བྱོན་ཏེ་ཞང་སྟོན་དར་མ་རྒྱལ་མཚན་བཙུན་ཆུང་གཞོན་ནུ་
ཞིག་ཡོད་པ་དེ་གདམས་ངག་འདིའི་བདག་པོར་འགྱུར་བར་མཁྱེན་ནས་དེ་རྗེས་སུ་
བཟུང་། དགེ་བཤེས་སྟབས་ཀ་བ་ཆེན་པོས་ཞུ་སྣ་དང་མཆོད་རྫས་ཐམས་ཅད་
སྦྱོར་བར་མཛད་ནས་རྭ་སྒྲེང་གི་ཀ་གཉིས་མར་ཐིག་ལེ་བཅུ་དྲུག་གི་དཀྱིལ་འཁོར་
རྒྱས་པར་བྲིས་ཏེ། ཇོ་བོ་ཡབ་སྲས་གཉིས་ཀྱང་དངོས་སུ་བྱོན་ནས་བསྙེན་པའི་
གྲོགས་མཛད། ཟླ་བ་གཅིག་དང་ཞག་གཉིས་ཀྱི་རིང་ལ་ཐིག་ལེ་བཅུ་དྲུག་གི་
དབང་རྒྱས་པ་ཞིག་མཛད། དེ་ནས་ལོ་བཅུ་གཉིས་ཀྱི་རིང་ཞབས་འབྲིང་དུ་བསྟེན་
ཏེ་དབེན་པའི་གནས་དུ་མར་གདམས་ངག་ཡོངས་སུ་རྫོགས་པར་བསྟན། མཐར་
གླེགས་བམ་ཡང་གནང་སྟེ་ཆོས་འདིའི་བདག་པོར་བྱིན་གྱིས་བརླབས་སོ། །དེ་
ནས་ཞང་སྟོན་དར་མ་རྒྱལ་མཚན་གྱིས་དབེན་གནས་དུ་མར་ཐུགས་ཉམས་སུ་
བཞེས་ཤིང་རྟོགས་པ་མཆོག་བརྙེས་པ་ན་སྟབས་ཀ་བ་བྱང་ཆུབ་བཟང་པོ་རྗེས་སུ་
བཟུང་། བྱང་ཆུབ་བཟང་པོས་ཀྱང་སྙིང་གི་ཐིག་ལེའི་གདམས་པ་འདི་གསུང་བར་
གསོལ་བ་བཏབ་པ་ན་ཞལ་གྱིས་བཞེས་ཏེ་མཆོད་རྫས་རྣམས་བསགས། མཆོད་
པའི་ཡོ་བྱད་རྣམས་འཛོམས་པ་ན་འབྲོམ་རིན་པོ་ཆེའི་འཁྲུངས་ཡུལ་ཕུག་རིང་དུ་
བྱོན་ནས་ཞག་བཅུ་དྲུག་གི་རིང་ལ་ཐིག་ལེ་བཅུ་དྲུག་གི་དབང་ཚར་བར་མཛད།
དེ་ནས་རྭ་སྒྲེང་དུ་བྱོན་ནས་ཟླ་བ་གཅིག་གི་རིང་ལ་ཐིག་ལེའི་སྒྲུབ་པ་མཛད། དེ་
ནས་ལོ་དགུའི་བར་དུ་བསྟེན་ནས་གདམས་ངག་རྣམས་རྫོགས་པར་གསན་ཏོ། །
དེ་ནས་སློབ་དཔོན་བྱང་ཆུབ་བཟང་པོས་སྙིང་གི་ཐིག་ལེའི་གདམས་པ་ཐུགས་
ཉམས་སུ་བཞེས་ཤིང་རྟོགས་པ་མཆོག་བརྙེས་པ་ན་སྟབས་ཀ་བ་ནམ་མཁའ་རིན་
ཆེན་ རྗེས་སུ་བཟུང་སྟེ། སྟབས་ཀ་བ་ནམ་མཁའ་རིན་ཆེན་གྱིས་བཀའ་གདམས་
བསྟན་པའི་སྙིང་པོ་སྙིང་གི་ཐིག་ལེའི་གདམས་པ་གནང་དགོས་པར་ཞུས་པ་ན་
འདི་ལ་མཆོད་རྫས་ཅུང་ཟད་ཅིག་དགོས་གསུང་། དེ་འཚོལ་བར་ཞུས་ནས་ཡོ་
བྱད་རྣམས་བཙལ་ཏེ་མཆོད་རྫས་རྣམས་ཚང་བར་བཙལ་གྲུབ་པ་ན་ཞག་བཅུ་དྲུག་
གི་རིང་ ཐིག་ལེ་བཅུ་དྲུག་གི་དབང་མཛད། དེ་ནས་དབེན་པའི་གནས་དུ་མར་
ཕེབས་ནས་གདམས་ངག་རྣམས་ཡོངས་སུ་རྫོགས་པར་གནང་སྟེ། ལོ་ཉི་ཤུ་རྩ་
བཞིའི་རིང་འབྲལ་མེད་དུ་བསྟེན་ནས་བཀའ་གདམས་ཀྱི་གདམས་ངག་ཡོངས་སུ་
རྫོགས་པར་གསན་གསུང་ངོ༌། །འདི་ཡན་ཆད་ནི་ཆིག་རྒྱུད་ཁོ་ན་ཡིན་པ་ལ་སློབ་
དཔོན་བྱང་ཆུབ་བཟང་པོས་སྟབས་ཀ་བ་ནམ་མཁའ་རིན་ཆེན་ལ་ད་ཕྱིན་ཆད་མན་
ངག་ཅུང་ཟད་ཡངས་ སུ་ ཐོངས་ ཞེས་ བཀའ་ གནང༌། དེ་ནས་སློབ་དཔོན་ནམ་
-257 -
- 256,



མཁའ་རིན་ཆེན་གྱིས་བྱང་ཆུབ་སེམས་དཔའི་ནོར་བུའི་ཕྲེང་བ་རྒྱ་ཆེར་སྤེལ་ཞིང་
།
བཀའ་གདམས་གླེགས་བམ་ཡང་དོན་གཉེར་ཅན་མང་པོ་ལ་བཤད། སྙིང་གི་ཐིག་
ལེའི་གདམས་པ་ནི་འབྲོམ་ཀུ་མ་ར་མ་ཏི་ལ་གནང་སྟེ། མཆོད་པའི་ཡོ་བྱད་རྣམས་
ཚོགས་པར་བྱས་ཏེ་ཐིག་ལེ་བཅུ་དྲུག་གི་དབང་ཞག་བཅུ་གཉིས་ལ་རྫོགས་པ་ཞིག་
མཛད། གླེགས་བམ་ཡང་ཡོངས་སུ་རྫོགས་པར་བསྟན་ཏེ་ཐུགས་ལ་གཟུང་དུ་
བཅུག འབྲོམ་ཀུ་མ་ར་མ་ཏིས་ཀྱང་བཀའ་གདམས་གླེགས་བམ་ཡོངས་སུ་རྫོགས་
པ་ཚིག་གཅིག་ཀྱང་མ་ལུས་པར་ཐུགས་ལ་བཟུང་ནས་རྒྱུན་དུ་ཞལ་འདོན་མཛད།
བཀའ་གདམས་སྤྲུལ་པའི་གླེགས་བམ་ཆེན་མོ་ནི་སློབ་དཔོན་ནམ་མཁའ་རིན་ཆེན་
གྱིས་སྟབས་ཀའི་མཆོད་རྟེན་གྱི་ནང་དུ་བཞུགས་སུ་གསོལ་ཞེས་འབྱུང་ངོ་། །དེ་
ནས་འབྲོམ་ཀུ་མ་ར་མ་ཏིས་སྣར་ཐང་དུ་ཕེབས་ནས་བཀའ་གདམས་གླེགས་བམ་
རྒྱ་ཆེར་སྤེལ་ཞིང་། སྣར་ཐང་མཁན་ཆེན་ཉི་མ་རྒྱལ་མཚན་གྱིས་འབྲོམ་ཀུ་མ་ར་མ་
ཏིའི་ཞལ་ནས་ཇི་ལྟར་གསུངས་ པ་ལྟར་བཀའ་གདམས་གླེགས་བམ་ཡི་གེར་
བཀོད། དེ་ལ་མ་ཕྱི་བྱས་ནས་ ཕྱོགས་ཕྱོགས་སུ་འཕེལ་བ་ཡིན་པས་དེང་སང་
བཀའ་གདམས་གླེགས་བམ་ཡི་གེར་འཁོད་པ་ལ་བལྟར་ཡོད་པ་ནི་འབྲོམ་ཀུ་མ་ར་
མ་ཏིས་བཀའ་གདམས་གླེགས་བམ་ཐུགས་ལ་བཟུང་བ་དེའི་བཀའ་དྲིན་ལས་བྱུང་
བ་ཡིན་ནོ། །དེ་ནས་རིམ་གྱིས་ཐམས་ཅད་མཁྱེན་པ་དགེ་འདུན་གྲུབ་པ་དང༌།
རྒྱལ་བ་དགེ་འདུན་རྒྱ་མཚོ་གཉིས་ཀྱིས་རྒྱ་ཆེར་སྤེལ་བར་མཛད། དེ་ནས་རིམ་
གྱིས་བརྒྱུད་དེ་པཎ་ཆེན་ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་དང་།
རྒྱལ་དབང་ཐམས་ཅད་མཁྱེན་པ་ངག་དབང་བློ་བཟང་རྒྱ་མཚོ་གཉིས་ཀྱིས་སྤེལ་
བར་མཛད། རྒྱལ་དབང་ཐམས་ཅད་འཁྱེན་པ་ངག་དབང་བློ་བཟང་རྒྱ་མཚོ་ལ་ནི་
འབྲོམ་རིན་པོ་ཆེས་དངོས་སུ་ཞལ་གཟིགས་ནས་སྙིང་གི་ཐིག་ལེའི་དབང་དང་
གདམས་པ་གནང་པ་ཡིན་ཞེས་བདག་གི་བླ་མ་དམ་པས་གསུང་ངོ༌། །དུས་ཕྱིས་ནི་
བདག་གི་དྲིན་ཅན་རྩ་བའི་བླ་མ་རྗེ་བཙུན་ངག་དབང་བྱམས་པས་སྙིང་གི་ཐིག་
ལེའི་དབང་དང་གདམས་ངག་མི་ནུབ་པར་བཟུང་ནས་དོན་གཉེར་ཅན་ཁ་ཤས་ལ་
གནང་པ་ལས་ཧ་ཅང་དར་ཆ་ཆེ་བར་མི་སྣང་ལ། བླ་མ་རིན་པོ་ཆེ་དེ་ཉིད་ཀྱི་
ཞབས་དྲུང་དུ་བདག་གིས་གདམས་ངག་འདིའི་བཀའ་དྲིན་ལེགས་པར་ཐོབ་བོ། །
དེ་ལྟ་བུའི་སྙིང་གི་ཐིག་ལེའི་གདམས་པ་ཟབ་མོ་འདིས་གཞན་རྗེས་སུ་འཛིན་པར་
བྱེད་པའི་ཚུལ་ལ་གཉིས། སྔོན་དུ་བསྙེན་པ་བྱ་བ་དང༌། དེ་ནས་འདིའི་དཀྱིལ་
འཁོར་དུ་དབང་བསྐུར་བའི་ཚུལ་ལོ། །དང་པོ་ནི། བྱང་ཆུབ་ལམ་གྱི་རིམ་པ་དང་།
ཐེག་པ་ཆེན་པོའི་བློ་སྦྱོང་གི་ཁྲིད་ལེགས་པར་ཐོབ་ཅིང་སྙིང་གི་ཐིག་ལེའི་དཀྱིལ་
འཁོར་དུ་དབང་བསྐུར་བ་དང༌། གདམས་ངག་ལེགས་པར་ཐོབ་ནས་ཐིག་ལེ་བཅུ་
དྲུག་གི་མངོན་རྟོགས་བསྒོམས་པའི་ཚུལ་ནི། བདག་གི་དྲིན་ཅན་རྩ་བའི་བླ་མ་རྗེ་
བཙུན་ངག་དབང་བྱམས་པས་མཛད་པའི་ཐིག་ལེ་བཅུ་དྲུག་གི་མངོན་རྟོགས་ལྟར་
བསྒོམས་ཤིང་སྔགས་རྣམས་ཀྱི་གྲངས་བསྙེན་རྫོགས་པར་བྱའོ། །
གཉིས་པ་འདིའི་དཀྱིལ་འཁོར་དུ་དབང་བསྐུར་བའི་ཚུལ་ལ་གསུམ། སྔོན་
འགྲོ་དང༌། དངོས་གཞི་དང༌། མཇུག་ཏུ་ ཇི་ ལྟར་ བྱ་བའི་ཚུལ་ལོ། །དང་པོ་ནི།
གང་དུ་དབང་བསྐུར་བར་བྱ་བའི་གནས་དེར་སྟོན་པ་ཐུབ་བའི་དབང་པོ་འཕགས་
པའི་གནས་བརྟན་བཅུ་དྲུག་དང་བཅས་པ། ཐུགས་རྗེ་ཆེན་པོ། ཇོ་བོ་ཡབ་སྲས་
-258-
-259 -



རྣམས་ཀྱི་བྲིས་འབུར་གྱི་སྐུ་དང་། བཀའ་གདམས་གླེགས་བམ་སོགས་སྐུ་གསུང་
ཐུགས་རྟེན་བྱིན་རླབས་ཅན་མང་དུ་བཞུགས་སུ་གསོལ། དེ་དག་གི་སྤྱན་སྔར་
མཆོད་པ་ཅི་འབྱོར་བཤམ། ཁྱད་པར་ཐིག་ལེ་བཅུ་དྲུག་གི་ལྷ་ཚོགས་ལ་ཉེར་སྤྱོད་
དང༌། གཞན་ཡང་འོག་ནས་འབྱུང་བ་ལྟར་གྱི་མཆོད་གཏོར་གང་དགོས་རྣམས་
བཤམས་ལ། ཁྲུས་བྱས་ཤིང་གཙང་སྦྲ་དང་ལྡན་པས་གོས་གཙང་མ་བགོས་ལ་
སྟན་བདེ་བ་ལ་ལུས་རྣམ་སྣང་གི་ཆོས་བདུན་ལྡན་དུ་འཁོད་ནས། དལ་འབྱོར་རྙེད་
དཀའ། འཆི་བ་མི་རྟག་པ། ལས་རྒྱུ་འབྲས་རྣམས་དྲག་ཏུ་བསམས་ནས་ཚེ་འདིའི་
སྣང་ཤས་ཟིལ་གྱིས་མནན། འཁོར་བའི་ཉེས་དམིགས་དྲག་ཏུ་བསམས་ནས་ངེས་
འབྱུང་ཤུགས་དྲག་བསྐྱེད། མཁའ་ཁྱབ་ཀྱི་སེམས་ཅན་ཐམས་ཅད་རང་གི་མ་དྲིན་
ཅན་ཤ་སྟག་ཡིན་པར་བསམས་ནས་བྱམས་སྙིང་རྗེ་བྱང་ཆུབ་ཀྱི་སེམས་ཤུགས་
དྲག་ཏུ་བསྐྱེད་དེ་འགྲོ་ཀུན་ཕ་མར་རྗེས་དྲན་བསྒོམ། རྒྱལ་སྲས་ཀྱི་སྤྱོད་པ་སྤྱི་དང༌།
ཁྱད་པར་ཟབ་མོ་དབུ་མའི་ལྟ་བ་ལ་མྱོང་བ་ཅི་ཐོན་བྱས་ཏེ་རང་སེམས་སྐྱེ་མེད་
རྗེས་དྲན་བསྒོམ། དེའི་ངང་ནས་སྟོན་པ་ཐུབ་པའི་དབང་པོ་ནས་རྩ་བའི་བླ་མའི་
བར་གྱི་བླ་མ་བརྒྱུད་པ་རྣམས་རང་གི་སྤྱི་བོར་མཐོ་བརྩེགས་སུ་བཞུགས་པར་
བསམས་ནས་དད་གུས་ཤུགས་དྲག་པོས་གསོལ་བ་འདེབས་ཤིང་སྐྱབས་གནས་
བླ་མ་རྗེས་དྲན་བསྒོམ། དེ་ལྟར་རྗེས་དྲན་གསུམ་སྒོམ་བཞིན་པའི་ངང་ནས་རང་
ལུས་ལྷ་སྐུར་རྗེས་སུ་དྲན་པ་དང༌། ངག་སྔགས་སུ་དྲན་པར་བྱེད་ཚུལ་ནི་ཐིག་ལེ་
བཅུ་དྲུག་གི་མངོན་རྟོགས་གཞུང་བཞིན་དུ་བསྒོམས་ནས་མཆོད་བསྟོད་བཟླས་པ་
རྣམས་རྫོགས་པར་བྱ། དེ་ནས་རྟེན་དང་བརྟེན་པ་ཐམས་ཅད་བཀའ་གདམས་
- 260 -
གླེགས་བམ་གྱི་མན་ངག་ལས་འབྱུང་བ་ལྟར་བྱང་ཆུབ་ཀྱི་ཐིག་ལེ་ལ་བསྡུས་ནས་
སྟོང་ཉིད་སྙིང་རྗེའི་སྙིང་པོ་ཅན་གྱི་ངང་དུ་འཇོག་ཅི་ཐུབ་བྱ། དེ་ལས་ལྡང་བ་ན་
ཐུགས་ རྗེ་ ཆེན་ པོ་ ཞལ་ གཅིག་ ཕྱག་ གཉིས་པའི་རྣམ་པར་ལངས་ལ། རང་གི་
གནས་གསུམ་དུ་ཡི་གེ་གསུམ་བཀོད་ནས་བྱིན་གྱིས་བརླབ། རྗེས་དྲན་ལྔ་གསལ་
འདེབས་བཞིན་པའི་ངང་ནས་འབྲོམ་ཆོས་ཀྱི་རྒྱལ་པོས་མཛད་པའི་རང་རྒྱུད་ལ་
སྐུལ་མ་འདེབས་པ་དད་པའི་ལྗོན་ཤིང་འདོན་དགོས་པར་གསུངས་པས། དེའི་
ཚུལ་ནི་འདི་ལྟར། ཨོཾ་ཨཱཿཧཱུྃ། ཞི་ཁྲོ་མ་ལུས་ཀུན་གྱི་སྔགས། །མི་ཁོ་བོའི་ལུས་ངག་
ཡིད་གསུམ་བྱིན་གྱིས་རློབས། x x xའབྲོམ་བདག་གི་རྒྱུད་ལ་ངེས་པར་འགྲུབ་
པར་ཤོག །དེ་ཁོ་ན་བཞིན་དུ་ངེས་པར་འགྲུབ་པར་ཤོག །མ་དཔེ་ལས་དད་པའི་
ལྗོན་ཤིང་ཁྲིགས་ཆགས་སུ་འབྱུང་ཡང་ཡི་གེར་འཇིགས་ནས་མ་བཀོད་)ཅེས་དལ་
བུས་བཏོན་ཏེ་རྒྱུད་འཁུལ་ངེས་སུ་བྱའོ། །དེ་ལྟར་རང་རྒྱུད་བསྐུལ་འདེབས་བཏོན་
ནས་རྒྱུད་འཁུལ་ངེས་སུ་བྱེད་པ་ནི་ཐིག་ལེ་བཅུ་དྲུག་གི་དཀྱིལ་འཁོར་བཞེང་པའི་
སྔོན་དུ་བྱ་དགོས་པར་བཀའ་གདམས་གླེགས་བམ་གྱི་ཆ་ལག་ལས་བཤད་ཅིང་།
དེ་ལ་ནི་སྦྱོར་བའི་སྦྱོར་བ་ཞེས་ཀྱང་བྱ། སྦྱོར་བའི་ཐིག་ལེ་ཞེས་ཀྱང་བྱའོ། །དེ་
ནས་སྦྱོར་བ་དངོས་ལ་འཇུག་པ་ལ་ཐོག་མར་ཡན་ལག་བདུན་པ་བྱ་བ་ནི་སྒྲུབ་
གྲོགས་ དགེ་ སློང་ ཆོས་གོས་གསུམ་དང་ལྡན་པ་བཅུ་དྲུག་གམ། བཞིའམ། གཅིག་
གཉིས་སམ། མ་འབྱོར་ན་རང་གཅིག་པུས་ཀྱང་རུང་སྟེ། རང་ཉིད་ཐུགས་རྗེ་
ཆེན་པོར་གསལ་བའི་ཐུགས་ཀའི་ས་བོན་ལས་འོད་ཟེར་འཕྲོས། ཕྱོགས་བཅུ་ན་
བཞུགས་པའི་བླ་མ་ཡི་དམ་སངས་རྒྱས་བྱང་སེམས་དཔའ་བོ་དཔའ་མོ་ཆོས་སྐྱོང་
- 261 -



སྲུང་མའི་ཚོགས་དང་བཅས་པ་ཐམས་ཅད་བཛྲ་ས་མ་ཡ་ཛ༔ ཞེས་བརྗོད་ནས་
མདུན་གྱི་ནམ་མཁར་སྤྱན་དྲངས་ལ། བརྒྱུད་པ་གསུམ་ལྡན་གྱི་བླ་མ་རྣམས་ལ་
ཕྱག་འཚལ་བ་སོགས་ཡན་ལག་བདུན་པ་རྒྱས་པར་བྱས་ལ་མཎྜལ་ཕུལ་ཏེ་ཐལ་
མོ་སྦྱར་ནས། ཇི་ལྟར་ནམ་མཁའ་མཉམ་པར་འགྲོ་བ་དུ་མ་ཉམ་ཐག་པ། །XX
xརྟག་ཏུ་བསྡུ་བ་རྣམ་བཞིས་འགྲོ་དོན་བྱེད་པའི་བཀྲ་ཤིས་ཤོག །(མ་དཔེར་
སྐྱབས་འགྲོ་ཆ་ཚང་འབྱུང་)ཅེས་པ་ལན་གསུམ་བརྗོད་ཅིང་གསོལ་བ་ཤུགས་དྲག་
ཏུ་གདབ་བོ། །དེ་ནས་གསོ་སྦྱོང་བླང་བ་ནི་ལངས་ལ་ཕྱག་གསུམ་བྱས་ཏེ། རྫོགས་
སངས་རྒྱས་དང་བྱང་ཆུབ་སེམས། །ཐུགས་རྗེ་ཅན་གྱིས་བདག་ལ་ནི། །མི་དགེའི་
ལས་ རྣམས་ སྦྱང་བའི་ ཕྱིར། །གསོ་ སྦྱོང་ དམ་ པ་ སྩོལ་བར་མཛོད། །ཅེས་ལན་
གསུམ་གསོལ་བ་བཏབ། དེ་ནས་ཕྱོགས་བཅུ་ན་བཞུགས་པའི་སངས་རྒྱས་དང་
བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། ཇི་ལྟར་སྔོན་གྱི་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྟ་
ཅང་ཤེས་ལྟ་བུ། གླང་པོ་ཆེན་པོ། བྱ་བ་བྱས་ཤིང་བྱེད་པ་བྱས་པ། ཁུར་བོར་བ།
རང་གི་དོན་ རྗེས་སུ་ཐོབ་པ། སྲིད་པར་ཀུན་ཏུ་སྦྱོར་བ་ཡོངས་སུ་ཟད་པ། ཡང་
དག་པའི་བཀའ། ལེགས་པར་རྣམ་པར་གྲོལ་བའི་ཐུགས། ལེགས་པར་རྣམ་པར་
གྲོལ་བའི་ཤེས་རབ་ཅན་དེ་དག་གིས། སེམས་ཅན་ཐམས་ཅད་ཀྱི་དོན་གྱི་ཕྱིར་
དང་། ཕན་པར་བྱ་བའི་ཕྱིར་དང༌། གྲོལ་བར་བྱ་བའི་ཕྱིར་དང༌། ནད་མེད་པར་བྱ་
བའི་ཕྱིར་དང། མུ་གེ་མེད་པར་བྱ་བའི་ཕྱིར་དང༌། བྱང་ཆུབ་ཀྱི་ཕྱོགས་ཀྱི་ཆོས་
རྣམས་ཡོངས་སུ་རྫོགས་པར་བྱ་བའི་ཕྱིར་དང༌། བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་བྱ་བའི་ཕྱིར་དུ་གསོ་
སྦྱོང་ངེས་པར་མཛད་པ་དེ་བཞིན་དུ། བདག་མིང་འདི་ཞེས་བགྱི་བས་ཀྱང་དུས་
འདི་ནས་བཟུང་སྟེ་ཇི་སྲིད་སང་ཉི་མ་ཤར་གྱི་བར་དུ། སེམས་ཅན་ཐམས་ཅད་ཀྱི་
དོན་ གྱི་ ཕྱིར་དང༌། ཕན་པར་བྱ་བའི་ཕྱིར་དང༌། གྲོལ་བར་བྱ་བའི་ཕྱིར་དང༌།
ནད་མེད་པར་བྱ་བའི་ཕྱིར་དང་། མུ་གེ་མེད་པར་བྱ་བའི་ཕྱིར་དང༌། བྱང་ཆུབ་ཀྱི་
ཕྱོགས་ཀྱི་ཆོས་རྣམས་ཡོངས་སུ་རྫོགས་པར་བྱ་བའི་ཕྱིར་དང་། བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་བྱ་བའི་
ཕྱིར་དུ་གསོ་སྦྱོང་ངེས་པར་ཡང་དག་པར་བླང་བར་བགྱིའོ། །ཞེས་ལན་གསུམ་
གྱིས་ཐེག་པ་ཆེན་པོའི་གསོ་སྦྱོང་བླང་ངོ༌། །གསོ་སྦྱོང་ལེན་ཚུལ་བསྡུས་པ་བྱ་ཚུལ་
ནི། རྒྱལ་སྲས་རྣམས་ཀྱིས་ཇི་ལྟ་བར། །བདག་ཀྱང་དེ་བཞིན་བསྒྲུབ་པར་བགྱི། །
ཞེས་ལན་གསུམ་གྱིས་གསོ་སྦྱོང་བློང་། གསོ་སྦྱོང་ལེན་ཚུལ་བསྡུས་པ་འདི་ལྟར་བྱ་
བ་ནི་བཀའ་གདམས་གླེགས་བམ་གྱི་ཆ་ལག་ལས་བཤད་དོ། །དེ་ནས་ཨ་ཀ་རུའི་
བདུག་སྤོས་དང་བཅས་ལངས་ཏེ། ཕྱོགས་བཅུར་བཞུགས་པའི་རྒྱལ་བ་རྣམས། །
བདག་ཅག་རྣམས་ལ་དགོངས་སུ་གསོལ། །ཟབ་མོ་ཐིག་ལེ་བཅུ་དྲུག་གི །དཀྱིལ་
འཁོར་བྲི་ཞིང་བསྒྲུབ་པ་དང༌། །སློབ་མ་རྗེས་སུ་འཛིན་བྱེད་ན། །གནང་བ་སྩོལ་
ལ་བྱིན་གྱིས་རློབས། །ཞེས་ལན་གསུམ་གྱིས་གསོལ་བ་བཏབ་པས་དགྱེས་བཞིན་
དུ་གནང་བར་བསམ་མོ། །དེ་ནས་སའི་ལྷ་མོ་ལ་མཆོད་གཏོར་ཕུལ་ནས་གནང་བ་
ཞུ་བ་ནི། རང་ཉིད་ཤར་ནས་དཀྱིལ་འཁོར་གང་དུ་བྱ་སའི་དབུས་ངོས་ལ་ཕྱོགས་
པར་འདུག དཀྱིལ་འཁོར་གང་དུ་བྱ་སའི་དབུས་དེར་མཉྫིའི་ཁར་མཎྜལ་གྱི་སྟེང་
- 263 -
- 262 -



དུ་དྲིའི་ཐིག་ལེ་དང་ཚོམ་བུ་བཀོད། ས་ལྷའི་མཆོད་པ་ཨ་མྲྀ་ཏས་བསངས། སྭ་བྷཱ་
ཝས་སྦྱངས། སྟོང་པའི་ངང་ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་
རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན།
ཞབས་བསིལ། ཞལ་བསིལ། བསང་གཏོར། མེ་ཏོག བདུག་སྤོས། མར་ མེ། དྲི།
ཞལ་ཟས། རོལ་མོ་ལ་སོགས་པ་རྣམས་དྭངས་ཤིང་ཐོགས་པ་མེད་པ་ནམ་མཁའ་
དང་མཉམ་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨགྣི་
ཨཱཧཱུྃ། དེ་བཞིན་དུ་པཱ་དྱེ། ཨཱཉྩ་ཨཱ་ཎཾ། པོཀྵ་ཎཾ། པུཝེ། དྷུ་པེ། ཨཱ་ལོ་ཀེ། གནྡྷེ།
ནེ་ཝི་ཏྱཱ། ཤཔྟ་ཨཱ༔ཧཱུྃ་གིས་བྱིན་གྱིས་བརླབས། ས་ལྷའི་གཏོར་མ་ཡང་ ཨ་མྲྀ་ཏས་
བསངས། སྭ་བྷ་ཝས་སྦྱངས། སྟོང་པའི་ངང་ལས་ཨོཾ་ལས་བྱུང་བའི་རིན་པོ་ཆེའི་
གཏོར་སྣོད་ཡང་ཞིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་ལས་བྱུང་བའི་གཏོར་མ་
དྭངས་ཤིང་ཐོགས་པ་མེད་པ་ཟག་པ་མེད་པའི་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་
པོར་གྱུར། ཨོཾ་ཨཱཿཧཱུྃ་ལན་གསུམ་གྱིས་བྱིན་གྱིས་བརླབས། དཀྱིལ་འཁོར་གང་དུ་
བྱ་སའི་དབུས་སུ་པཾ་ལས་སའི་ལྷ་མོ་སེར་མོ་ཞལ་གཅིག་ཕྱག་གཉིས་མ། དགའ་
བ་དང་ལྡན་པའི་ཐུགས་ཅན། ཞི་བ་ན་བཟའ་དཀར་པོ་བསྣམས་ཤིང་རྒྱན་ཐམས་
ཅད་ཀྱིས་བརྒྱན་པ། ལུས་ཕྱེད་འཐོན་པ། གཡས་མི་འཇིགས་པའི་ཕྱག་རྒྱ་དང༌། །
གཡོན་གསེར་གྱི་བུམ་པ་བསྣམས་ཤིང་པདྨའི་གདན་ལ་བཞུགས་པར་གྱུར། རང་
གི་ལག་པ་གཡས་པའི་མཐིལ་དུ་ཟླ་བའི་སྟེང་དུ་ཧཱུྃ་ཧཱུྃ་ཧཱུྃ། སོར་མོའི་རྩེ་མོ་ས་ལ་
ལན་གསུམ་བསྣུན་པའི་སྒྲ་དང་ཧཱུཾ་གི་འོད་ཟེར་གྱིས་བསྐུལ་བས་ས་གཡོས་པའི་
གསེབ་ནས་སའི་ལྷ་མོ་ཡེ་ཤེས་པ་སྤྱན་དྲངས། དམ་ཚིག་པ་དང་གཉིས་སུ་མེད་
པར་གྱུར། ཕྱག་རྒྱ་དང་བཅས། ཨོཾ་པྲི་ཐི་ཝཱི་དེ་ཝཱི་བྷུས་པ་རི་ཝ་ར་ཨགྷཾ་པྲ་ཏིཙྪ་ཧཱུྃ་
སྭཱཧཱ་དང་ཨབྷཾ་གྱི་གནས་སུ་པཱ་ཧཱུྃ། ཨཱཉྩ་མཱ་ཎཾ། པྲཀཱ་ཎཾ། པུཤྲཱ། སོགས་ཀྱི་སྔགས་
བཅུག་ པས་ མཆོད། ཨ་ཀཱ་རོ་ལན་གསུམ་གྱིས་གཏོར་མ་ཕུལ། ས་ ཡི་ ལྷ་ མོ་
བསྟན་མ་ལ་སོགས་པའི། །དཀར་ཕྱོགས་སྐྱོང་བའི་གཞི་བདག་ཚོགས་རྣམས་
ཀྱིས། །འདོད་ཡོན་ལྔ་ལྡན་མཆོད་གཏོར་འདི་བཞེས་ལ། །དཀྱིལ་འཁོར་བྲི་བར་
ས་ནི་གནང་བ་དང་། །འགལ་རྐྱེན་སེལ་ལ་མཐུན་རྐྱེན་བསྒྲུབ་པར་མཛོད། །ཅེས་
འཕྲིན་ལས་བཅོལ། ལག་པ་གཡས་རྡོ་རྗེ་གསོར་ཞིང་གཡོན་དྲིལ་བུ་དཀྲོལ་བ་
དང་བཅས། སྐྱོབ་པ་སངས་རྒྱས་ཐམས་ཅད་ཀྱི། །སྤྱོད་པའི་ཚུལ་དང་ཁྱད་པར་
དང༌། །ས་དང་ཕ་རོལ་ཕྱིན་རྣམས་ལ། །ལྷ་མོ་ཁྱོད་ནི་དཔང་དུ་གྱུར། །སྐྱོབ་པ་
ཤཱཀྱ་སེང་གེ་ཡིས། །ཇི་ལྟར་བདུད་ཀྱི་དཔུང་བཅོམ་པ། །དེ་ལྟར་བདག་གིས་
བདུད་ ཀྱི་ སྟོབས། །བཅོམ་ནས་ དཀྱིལ་ འཁོར་ བྲི་བར་བྱ། །ཞེས་ལན་གསུམ་
བརྗོད་རྗེས་དཀྱིལ་འཁོར་གྱི་ལས་ཇི་ལྟར་བདེ་བར་གྱིས་ཤིག་ཅེས་གནང་བ་བྱིན་
ནས་དེ་ཉིད་དུ་ཐིམ་པར་གྱུར་པར་བསམ་མོ། །དེ་ནས་ལག་པ་གཉིས་རྡོ་རྗེ་ནང་
བསྡམས་བྱས་པ་དེས་ས་མནན་ལ། ཨོཾ་བཛྲ་བྷཱ་ཝ་ཧཱུཾ། ཞེས་ལན་གསུམ་བརྗོད།
རྡོ་རྗེ་བསྡམས་པ་ལས་བྱུང་བའི་ཧཱུཾ་ཡིག་འོད་ཟེར་འབར་བ་འཕྲོས་པས་དབང་ཆེན་
གསེར་གྱི་ས་གཞི་ལ་ཐུག་གི་བར་རྡོ་རྗེར་བྱས་པར་གྱུར་པར་བསམས་ལ། ཨོཾ་
བཛྲ་ཌི་ཌྷ་ཏིཥྛ། ཞེས་ལན་གསུམ་བརྗོད་ནས་བྱིན་གྱིས་བརླབ་བོ། །དེ་ནས་རང་
ཉིད་སྐད་ཅིག་གིས་ཁྲོ་བོའི་དབང་པོ་མི་གཡོ་བ་སྐུ་མདོག་སྔོན་པོ། ཞལ་གཅིག་
- 265 -
-264-



ཕྱག་གཉིས་ཀྱི་གཡས་རལ་གྲི་དང་། གཡོན་ཞགས་པ་འཛིན་པ། ཡེ་ཤེས་ཀྱི་མེ་
དཔུང་རབ་ཏུ་འབར་བའི་དབུས་ན་ཁྲོ་བོའི་ཉམས་ཐམས་ཅད་ཡོངས་སུ་རྫོགས་
པར་གྱུར་པར་བསམ། རང་གི་ཐུགས་ཀའི་ཧཱུྃ་གི་འོད་ཟེར་ལྕགས་ཀྱུའི་རྣམ་པ་ཅན་
གྱིས་ཐིག་ལེ་བཅུ་དྲུག་གི་དཀྱིལ་འཁོར་བསྒྲུབ་ཅིང་མཆོད་པ་ལ་བར་དུ་གཅོད་
པར་རྩོམ་པའི་བགེགས་ཀྱི་ཚོགས་རྣམས་སྐད་ཅིག་གིས་མདུན་དུ་བཀུག་པར་
བསམས་ལ། གཏོར་མ་སྔར་ལྟར་བསངས་སྦྱངས་བྱིན་གྱིས་བརླབས། ཨོཾ་སརྦ་
བི་གྷཱན་ན་མསརྦ་ཏ་ཐཱ་ག་ཏེ་བྷ་བི་ཤྭ་མུ་ཁེ་བྱོསརྦ་ཏད་ཁཾ་ཨུད་ག་ཏེ་སྤ་ར་ཎ་ཧི་
མཾ་ག་ག་ན་ཁཾ་(གྲིནྡྷེ་དཾ་）བ་ལི་ཏ་ཡེ་སྭཱཧཱ། ལན་གསུམ་གྱིས་བསྔོས། རང་གི་
ཐུགས་ཀའི་ཧཱུྃ་གི་འོད་ཟེར་གྱིས་ཁྲོ་བོའི་ཚོགས་ཐམས་ཅད་མདུན་གྱི་ནམ་མཁར་
སྤྱན་དྲངས། ཁྲོ་བོའི་མཆོད་པ་བྱིན་གྱིས་བརླབས་ལ། ཨོཾ་མཧཱ་ཀྲོ་དྷ་རཱ་ཛཱ་ཨགྷཾ་
ནས་ཤཔྟ་པྲ་ཏཱིཙྪ་ཧཱུྃ་སྭཱཧཱའི་བར་གྱིས་མཆོད། ཧཱུཾ་འཇིགས་པའི་ཧཱུཾ་སྒྲ་ངེས་སྒྲོག་
ཅིང་། །བགེགས་རྣམས་མ་ལུས་འཇོམས་མཛད་པ། །དངོས་གྲུབ་མ་ལུས་སྩོལ་
བའི་ལྷ། །བགེགས་ཀྱི་དགྲ་ལ་ཕྱག་འཚལ་བསྟོད། །ཧཱུྃ དཀྱིལ་འཁོར་ཆེན་པོའི་
ས་གཞི་ལ་གནས་པའི། །ལྷ་ལ་སོགས་པའི་བགེགས་ཚོགས་ཀུན་ཉོན་ཅིག །ང་ནི་
གནས་འདིར་དཀྱིལ་འཁོར་ཆོ་ག་བྱེད། །ཁྱེད་རྣམས་འདི་ནས་གཞན་དུ་འགྲོ་བར་
གྱིས། །གལ་ཏེ་ང་ཡི་བཀའ་ལས་འདའ་བྱེད་ན། །ཡེ་ཤེས་ཅན་གྱི་རྡོ་རྗེ་འབར་བ་
ཡིས། །མགོ་བོ་ཚལ་པ་བརྒྱར་ནི་འགས་འགྱུར་ཞིང༌། །བགེགས་རྣམས་བརླག་
པར་འགྱུར་བ་གདོན་མི་ཟ། །ན་མོ་རྗེ་བཙུན་རྩ་བ་དང་བརྒྱུད་པར་བཅས་པའི་
དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང་། སངས་རྒྱས་ཀྱི་བཀའ་
བདེན་པ་དང་། ཆོས་ཀྱི་བཀའ་བདེན་པ་དང༌། དགེ་འདུན་གྱི་བཀའ་བདེན་པ་
དང༌། དེ་བཞིན་གཤེགས་པ་དང་། རྡོ་ རྗེ་དང༌། རིན་པོ་ཆེ་དང་། པདྨ་དང་། ལས་
ཀྱི་རིགས་སུ་ཞུགས་པ་ཐམས་ཅད་དང་། སྙིང་པོ་དང༌། ཕྱག་རྒྱ་དང་། གསང་
སྔགས་དང་རིགས་སྔགས་ཀྱི་ལྷའི་ཁྱད་པར་ཐམས་ཅད་ཀྱི་བདེན་པ་དང་། དཔལ་
མགོན་དམ་པ་ཆོས་སྐྱོང་བའི་སྲུང་མ་རྣམས་ཀྱི་བདེན་པ་དང་། ཁྱད་པར་དུ་ཡང་
ཐུགས་རྗེ་ཆེན་པོ་རྒྱལ་བ་རྒྱ་མཚོའི་ལྷ་ཚོགས་རྣམས་ཀྱི་བདེན་པ་དང་། བདེན་པ་
ཆེན་པོའི་བྱིན་གྱི་རླབས་ ཀྱིས་ ཐིག་ལེ་བཅུ་དྲུག་གི་དཀྱིལ་འཁོར་བསྒྲུབ་ཅིང་
མཆོད་པ་ལ་བར་དུ་གཅོད་པར་རྩོམ་པའི་བགེགས་ཀྱི་ཚོགས་གང་ཡིན་པ་དེ་དག་
ཐམས་ཅད་མཆོད་སྦྱིན་གྱི་གཏོར་མ་རྒྱ་ཆེན་པོ་འདིས་ཚིམ་པར་གྱིས་ལ་ཞི་བའི་
སེམས་དང་ལྡན་པས་རང་རང་གི་གནས་སུ་སོངས་ཤིག གལ་ཏེ་མི་འགྲོ་ན་ཁྲོ་
བོའི་ཡེ་ཤེས་ཀྱི་རྡོ་རྗེ་མེ་རབ་ཏུ་འབར་བས་མགོ་བོ་ཚལ་པ་བརྒྱར་འགས་པར་
འགྱུར་རོ། །སུམྦྷ་ནི་དང་མི་གཡོ་བའི་ སྔགས་བཟླ་ཞིང༌། གུ་གུལ་གྱིས་བདུག
ཡུངས་ཀར་གྱིས་བྲབས་ནས་བགེགས་བསྐྲད། རང་གི་ཐུགས་ཀའི་ཧཱུྃ་ལས་འོད་
ཟེར་འོག་ཏུ་འཕྲོས་པས་རྡོ་རྗེའི་ས་གཞི། ལོགས་སུ་འཕྲོས་པས་རྡོ་རྗེའི་ར་བ།
སྟེང་དུ་འཕྲོས་པས་རྡོ་ རྗེའི་གུར། གུར་གྱི་འོག་ར་བའི་སྟེང་དུ་རྡོ་རྗེའི་བླ་རེ་སྟེ།
ཐམས་ཅད་ཀྱང་རྡོ་རྗེ་འབར་བའི་རང་བཞིན་བར་མཚམས་མེད་པ་དུམ་བུ་གཅིག་
ཏུ་གྱུར་པའི་ཕྱི་རོལ་ཏུ་བསྐལ་པ་འཇིག་པའི་མེ་ལྟ་བུའི་ཁ་དོག་སྣ་ལྔའི་མེ་དཔུང་
ཕྱོགས་བཅུར་འཕྲོ་བར་གྱུར་པར་བསམས་མོ། །དེ་ནས་རྒྱལ་པོ་ཆེན་པོ་བཞི་ལ་
• 267-
-266-



མཆོད་གཏོར་ཕུལ་ནས་འཕྲིན་ལས་བཅོལ་བ་ནི། འགྲུབ་ན་ཕྱོགས་བཞིར་དཀར་
གཏོར་ཟླུམ་པོ་རེ་དང་ཉེར་སྤྱོད་རེ་བཤམ། བསྡུ་ན་དཀར་གཏོར་ཟླུམ་པོ་གཅིག་
དང་ཉེར་སྤྱོད་བཤམས་ལ་མཆོད་གཏོར་རྣམས་སྔར་ལྟར་བྱིན་གྱིས་བརླབས།
རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས་པས་རང་བཞིན་གྱི་གནས་ནས་རྒྱལ་
པོ་ཆེན་པོ་བཞི་འཁོར་དང་བཅས་པ་སྤྱན་དྲངས་པར་བསམས་ལ། ཨོཾ་ཨེ་ཧེ་ཧི།
ཙ་ཏུ་ར་མཧཱ་རཱ་ཛཱ་ས་པ་རི་ཝཱ་ར་ས་མ་ཡེ། ཞེས་སྤྱན་དྲངས། ཀ་མ་ལ་ཡེ་ཧཱུཾ། ཞེས་
གདན་ཕུལ། ཨོཾ་ཧཱུཾ་ཏ་རཱཥཱ་ཡ། ཨོཾ་བི་རཱུ་ཌྷ་ཀཱ་ཡ། ཨོཾ་བི་རཱུ་པཥཱ་ཡ། ཨོཾ་བཻ་ཤྲ་མ་ཎཱ་
ཡ། ས་པ་རི་ཝཱ་ར་བྷུན་མསརྦ་ཏ་ཐཱ་ག་ཏེ་བྷོ་བི་ཤྭ་མུ་ཁེ་བྷཿསརྦ་ཏད་ཁཾ་ཨུངྒ་ཏེ་
སྤ་ར་ཎ་ཧི་མཾ་ག་ག་ན་ཁཾ་གྲིཉྩེ་དཾ་བ་ལི་ཏ་ཡེ་སྭཱཧཱ། ལན་གསུམ་གྱིས་འབུལ།
ཨགྷོ་སོགས་ཀྱིས་མཆོད། རྒྱལ་པོ་ཆེན་པོ་དཔལ་ལྡན་པ། །མ་རྒད་མདོག་
མཚུངས་པི་ ཝང་འཛིན། །དྲི་ཟའི་ཚོགས་ལ་དབང་བསྒྱུར་བའི། །ཡུལ་འཁོར་
བསྲུང་ལ་ཕྱག་འཚལ་ལོ། །དཔའ་བོ་ཆེན་པོ་སྟོབས་པོ་ཆེ། །ཁ་དོག་སྔོན་པོ་རལ་
གྲི་འཛིན། །གྲུལ་བུམ་ཚོགས་ལ་དབང་བསྒྱུར་བའི། །འཕགས་སྐྱེས་པོ་ལ་ཕྱག་
འཚལ་ལོ། །མངའ་བདག་ཆེན་པོ་མཐུ་བོ་ཆེ། །ཁ་དོག་དམར་སེར་སྦྲུལ་ཞགས་
འཛིན། །ཀླུ་ཡི་ཚོགས་ལ་མངའ་མཛད་པའི། །མིག་མི་བཟང་ལ་ཕྱག་འཚལ་ལོ།།
དེད་དཔོན་ཆེན་པོ་གསེར་མདོག་ཅན། །བེ་ཅོན་དང་ནི་ནེའུ་ལེ་འཛིན། །གནོད་
སྦྱིན་ཚོགས་ལ་དབང་བསྒྱུར་བའི། །རྣམ་ཐོས་སྲས་ལ་ཕྱག་འཚལ་ལོ། །བསྡུ་ན།
ཟབ་ཅིང་རྒྱ་ཆེ་གཟིགས་པ་པོ། །ཡུལ་འཁོར་བསྲུང་དང་འཕགས་སྐྱེས་པོ། །སྤྱན་
མི་བཟང་དང་རྣམ་ཐོས་སྲས། །རྒྱལ་ཆེན་བཞི་ལ་ཕྱག་འཚལ་ལོ། །ཞེས་བསྟོད།
རྒྱལ་ཆེན་བཞི་པོ་འཁོར་བཅས་ཀྱིས། །མཆོད་སྦྱིན་གཏོར་མ་འདི་སྣོམས་ལ། །
རྣལ་འབྱོར་དཔོན་སློབ་འཁོར་བཅས་ལ། །ནད་མེད་ཚེ་དང་དབང་ཕྱུག་དང་། །
དཔལ་དང་གྲགས་དང་སྐལ་བ་བཟང་། །ལོངས་སྤྱོད་རྒྱ་ཆེན་ཀུན་འཐོབ་ཅིང་། །
ཞི་དང་རྒྱས་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་སྩོལ། །དམ་ཚིག་
ཅན་གྱིས་བདག་ལ་སྲུངས། །དངོས་གྲུབ་ཀུན་གྱིས་སྟོང་གྲོགས་མཛོད། །དུས་
མིན་འཆི་དང་ནད་རྣམས་དང༌། །གདོན་དང་བགེགས་རྣམས་ཞི་བ་དང༌། །རྨི་
ལམ་ངན་དང་མཚན་མ་ངན། །བྱ་བྱེད་ངན་པ་མེད་པར་མཛོད། །འཇིག་རྟེན་བདེ་
ཞིང་ལོ་ལེགས་དང༌། །འབྲུ་རྣམས་འཕེལ་ཞིང་ཆོས་འཕེལ་དང༌། །བདེ་ལེགས་
ཐམས་ཅད་འབྱུང་བ་དང་། །ཡིད་ལ་འདོད་པ་ཀུན་འགྲུབ་ཤོག །རྒྱལ་པོ་ཆེན་པོ་
བཞི་འཁོར་དང་བཅས་པ་རྣམས་ཀྱིས་ཇི་སྲིད་དཀྱིལ་འཁོར་གྱི་བྱ་བ་མ་རྫོགས་ཀྱི་
བར་དུ་ཕྱོགས་བཞིར་བཞུགས་ནས་བགེགས་རྣམ་པར་བཟློག་པའི་འཕྲིན་ལས་
མཛོད་ཅིག ཅེས་འཕྲིན་ལས་བཅོལ། དེ་ནས་འགྲུབ་ན་གནས་ཁང་གི་སྟེང་འོག་
ཕྱོགས་མཚམས་རྣམས་སུ་ཡི་གེ་དྲུག་པ་ཆོ་ག་དང་མཐུན་པར་འགོད་པ་གླེགས་
བམ་གྱི་ཆ་ལག་ལས་འབྱུང་བ་ལྟར་བྱ་ཞིང་། མ་གྲུབ་ན་དེ་བཞིན་དུ་མོས་པ་བྱ།
དེ་ནས་ཆུ་གཙང་དྲི་བཟང་དང་བཅས་པ་མདུན་དུ་བཞག་ལ། རང་ཉིད་སྐད་ཅིག་
གིས་རྒྱལ་བ་ཤཱཀྱ་ཐུབ་པར་གྱུར་པའི་སྤྱི་བོར་ཨོཾ། མགྲིན་པར་ཨཱཐུགས་ཀར་ཧཱུྃ།
ཡི་གེ་གསུམ་ལས་འོད་ཟེར་འཕྲོས། མདུན་གྱི་དྲི་བཟང་གི་ཆུ་ལ་ཐིམ་པས་ཡེ་་་་་
ཤེས་ཀྱི་བདུད་རྩིར་གྱུར་པར་བསམས་ལ། རང་དང་སྒྲུབ་གྲོགས་ཐམས་ཅད་ཀྱིས་
ཨོཾ་ཨཱཿཧཱུྃ་མང་དུ་བཟླ། དེ་ནས་དགེ་སློང་བཞིས་བྱིན་གྱིས་བརླབས་པའི་དྲི་བཟང་
- 269 -
- 268 -



གི་ཆུ་དེ་ལས་ཅུང་ཟད་རེ་ཁྱེར་ནས་ཕྱོགས་བཞིའི་ལུང་པར་ཕྱིན་ཏེ། དེ་ན་གནས་
པའི་ས་བདག་ཆུ་བདག་ལ་སོགས་པ་ལ། ཆུ་དེ་གཏོར་བས་ཁྲུས་བྱས་པར་
བསམས་ལ། ངེད་ཆོས་ཀྱི་བྱ་བ་ཞིག་གི་སླད་དུ་འདི་ནས་ས་དང་ཆུ་ལ་སོགས་པ་
སློང་བས། ཁྱེད་རྣམས་ཀྱི་བསམ་པ་བཟང་པོས་དགའ་བར་བྱིན་ལ་དགེ་བའི་
སྐལ་བ་ལོངས་ཤིག ཅེས་སྨྲས་པས། དེ་རྣམས་ཀྱིས་དགའ་བར་ལོངས་ཤིག་ཟེར་
བར་བསམས་ལ། ས་དང་ཆུ་གང་འདུག་གི་སྣ་ཚང་བར་བླངས། ཕྱོགས་ཐམས་
ཅད་ཚང་བར་ལེན་པ་པོ་མེད་ན། གཅིག་གིས་ཕྱོགས་ཐམས་ཅད་ནས་བླངས་ལ་
གནས་ཁང་དུ་སླེབ་པའི་ཚེ། ཕྱོགས་གང་ནས་བླངས་པའི་ས་དང་ཆུ་དག་རང་རང་
གི་ཕྱོགས་སུ་མ་ནོར་བར་བཞག་ལ། དེ་ན་བཞུགས་པའི་བླ་མ་དང་རྟེན་གསུམ་
དགེ་འདུན་དང་བཅས་པ་ཐམས་ཅད་ལ་ཕྱག་གསུམ་བཙལ་ནས། ཀྱེ་བླ་མ་དང་
དགེ་འདུན་རྣམས་ གསན་དུ་གསོལ། ཐམས་ ཅད་ རྟེན་པའི་ ས་ཆེན་པོ་འདི་ནི།
གང་ལ་བསླངས་པས་དེ་ཡང་མགུ་ལ། དེ་ཐམས་ཅད་ཀྱང་སྐལ་བ་དང་ལྡན་པར་
ཁོ་བོས་བྱིན་གྱིས་བརླབས་སོ། །ཐམས་ཅད་སྡུད་པར་བྱེད་པའི་ཆུ་འདི་ནི་གང་ལ་
བསླངས་པས་དེ་ཡང་མགུ་ལ། དེ་ཡང་ཁོ་བོས་རྙོག་པ་མེད་པར་བྱས་སོ། །ད་ནི་
གང་ནའང་བར་གཅོད་དང་རྐྱེན་ངན་པ་མི་གདའ་བས། བླ་མ་དང་དགེ་འདུན་
གྱིས་གཞལ་ཡས་ཁང་བཞེངས་སུ་གསོལ། ཞེས་དགེ་སློང་བཞི་པོས་རེ་རེ་ནས་
རིམ་པས་དེ་སྐད་བརྗོད། ལེན་པ་པོ་གཅིག་ལས་མེད་ན་གཅིག་པོས་ཚར་གཅིག་
བརྗོད། དེ་ནས་དེར་གནས་པ་ཐམས་ཅད་ཀྱིས། ཕུན་སུམ་ཚོགས་པ་མངའ་བ་
གསེར་གྱི་རི་བོ་འདྲ། །འཇིག་རྟེན་གསུམ་གྱི་མགོན་པོ་དྲི་མ་གསུམ་སྤངས་པ། །
- 270 -
སངས་རྒྱས་པདྨ་རྒྱས་པ་འདབ་འདྲའི་སྤྱན་མངའ་བ། །འདི་ནི་འཇིག་རྟེན་དགེ་
བའི་བཀྲ་ཤིས་དང་པོའོ། །དེ་ཡིས་ཉེ་བར་བསྟན་པའི་མཆོག་རབ་མི་གཡོ་བ། །
འཇིག་རྟེན་གསུམ་ན་གྲགས་ཤིང་ལྷ་དང་མིས་མཆོད་པ། །ཆོས་ཀྱི་དམ་པ་སྐྱེ་དགུ་
རྣམས་ལ་ཞི་བྱེད་པ། །འདི་ནི་འཇིག་རྟེན་དགེ་བའི་བཀྲ་ཤིས་གཉིས་པའོ། །དགེ་
འདུན་དམ་པ་ཆོས་ལྡན་ཐོས་པའི་ནོར་གྱིས་ཕྱུག །ལྷ་དང་མི་དང་ལྷ་མ་ཡིན་གྱི་
མཆོད་པའི་གནས། །ཚོགས་ཀྱི་མཆོག་རབ་ངོ་ཚ་ཤེས་དང་དཔལ་གྱི་གཞི། །འདི་
ནི་འཇིག་རྟེན་དགེ་བའི་བཀྲ་ཤིས་གསུམ་པའོ། །ཞེས་ལན་གསུམ་བརྗོད། རོལ་
མོ་བྱ་ཞིང་མེ་ཏོག་འཐོར། དེ་ནས་རང་དང་སྒྲུབ་གྲོགས་ཐམས་ཅད་ཐུབ་པའི་
དབང་པོར་གསལ་བཞིན་པའི་ངང་ནས། འབྲུ་གསུམ་དང་། མ་ཎི་བཟླ་ཞིང་ས་སྣ་
ཆུ་སྣ་བླངས་པ་དེ་དག་སོ་སོ་ལ་ས་བཟང་པོ་དང་། སྔར་གྱི་བྱིན་རླབས་བྱས་པའི་
ཆུས་གཙོ་བྱས་པ་མང་དུ་བསྣན་ལ་འཇིམ་པ་སྦྱར་ཏེ་ཕྱོགས་བཞི་ནས་སྟེགས་བུ་
བཞེང་པའམ། སྟེགས་བུ་རྙིང་པ་ཡོད་ན་དེའི་ཕྱོགས་ཐམས་ཅད་བྱུག ཡང་ཐང་
མཉམ་པ་ལ་བྱེད་ན་དེ་ལ་བྱུག གཞན་ཡང་བ་བྱུང་རྣམ་ལྔ་དང་དྲི་བཟང་གི་ཆུས་
ཕྱོགས་ཐམས་ཅད་དུ་བྱུག་ཅིང་ཆག་ཆག་གདབ་བོ། །དེ་དག་ནི་སངས་རྒྱས་དང་
བྱང་ཆུབ་སེམས་དཔའ་ཐམས་ཅད་ལ་གསོལ་བ་བཏབ་སྟེ་གནང་བ་ཞུ་བ་དང་།
ས་བཟུང་ཞིང་བསྲུངས་ཏེ་བྱིན་གྱིས་བརླབ་པ་དང་། ས་ལྷ་སྟ་གོན་བྱས་ཏེ་དཀྱིལ་
འཁོར་བྲི་བའི་གནང་བ་ཞུ་བ་སོགས་སྟ་གོན་བྱ་ཚུལ་ཡིན་ལ། དེ་དག་ལ་སའི་ཆོ་
ག་ཅེས་ཀྱང་བྱ། ས་འདུལ་ཞེས་ཀྱང་ཐ་སྙད་མཛད། དེ་ལྟ་བུའི་སྟེགས་བུའི་ཁར་
དཀྱིལ་འཁོར་རྡུལ་ཚོན་གྱིས་བཞེང་པ་ཡིན་ན་ནི་ཐིག་སྐུད་འདུ་བྱ་བ་དང་། ཐིག་
-27-



སྐུད་བྱིན་གྱིས་རློབ་པ་དང་། ཐིག་འདེབས་པ་དང༌། རྡུལ་ཚོན་འདུ་བྱས་ཏེ་བྱིན་
གྱིས་རློབ་པ་དང་། ཚོན་བཀྱེ་བའི་རིམ་པ་དང༌། ས་བཟུང་བའི་སྔོན་དུ་ཡང་ས་
བརྟག་པ་དང་། ས་བསླང་བ་དང༌། ས་སྦྱང་བ་རྣམས་ཀྱང་བྱ་དགོས་པས། ས་
བརྟག་པ་སོགས་རྒྱས་པར་བྱ་བར་སྤྲོ་ན་རྡོ་རྗེ་འཆང་ཆེན་པོའི་ལམ་གྱི་རིམ་པ་
ལས་གསུངས་པ་ལྟར་བྱའོ། །འདིར་ཐིག་ལེ་བཅུ་དྲུག་གི་དཀྱིལ་འཁོར་རྡུལ་ཚོན་
གྱིས་བཞེང་ཚུལ་ནི་བཀའ་གདམས་གླེགས་བམ་གྱི་ཆ་ལག་འབྲོམ་ཀུ་མ་ར་མ་
ཏིས་མཛད་པ་ལས་འདི་ལྟར་འབྱུང་སྟེ། ཨོཾ་སྭ་བྷཱ་ཝ་ཤུདྡྷསརྦ་དྷརྨཱསཱ་བྷཱ་ཝ་
ཤུདྡྷོཉཧཾ། ཞེས་བརྗོད་པས་ སྣོད་བཅུད་མཐའ་དག་སྟོང་པར་བསམ། དེའི་ངང་
ནས་ཕྱི་བཀོད་པ་བསམ་གྱིས་མི་ཁྱབ་པའི་སྤྱན་རས་གཟིགས་བསྐྱེད། དེའི་ཐུགས་
ཀར་མི་མཇེད་ཀྱི་བཀོད་པའི་ཐུབ་པ་བསྐྱེད། དེའི་ཐུགས་ཀར་བོད་ཁམས་ཀྱི་
བཀོད་པའི་སྤྱན་རས་གཟིགས་བསྐྱེད། དེའི་ཐུགས་ཀར་རང་རང་གི་གནས་ཁང་
གི་སྤྱན་རས་གཟིགས་བསྐྱེད་ལ། དེའི་ཐུགས་ཀར་མཎྜལ་བཞེང་པར་བསམས་
ལ། ཐིག་གདབ་པར་བྱ་སྟེ། འཇའ་རིས་པདྨའི་ས་བཞག་ནས། །ཚངས་ཐིག་དང་
པོ་བཏབ་པ་དེ། །ཆ་བཞིར་བགོས་ལ་མཚན་མ་བྱ། །གཉིས་ཀྱི་ཚད་མཉམ་ཐིག་
སྐུད་ལའང་། །ཚངས་ཐིག་རྩེ་མོ་རྙེད་བྱའི་ཕྱིར། །བཞི་ཆ་བཞི་ཆའང་བསྣན་བྱས་
ལ། །ཤར་ནུབ་ཕྱེད་ཀྱི་དབུས་བཟུང་ནས། །ལྷོ་བྱང་བྱ་རོག་རྗེས་བྱས་ལ། །
ཚངས་ཐིག་གཉིས་པ་གདབ་པར་བྱ། །དེ་ནས་ཚངས་ཐིག་ཕྱེད་ཚད་ཀྱིས། །
ཚངས་པའི་ཐིག་རྩེར་བཟུང་བྱས་ནས། །ཟུར་བཞིར་བྱ་རོག་རྗེས་བཙལ་ལ། །
ཟུར་ཐིག་ལོགས་ཐིག་གདབ་པར་བྱ། །དེ་ནས་ལོགས་གཏུབས་གསུམ་སྟེང་ནས།།
- 272 -
ཐིག་རིང་བཞི་བཏབ་ཐིག་ཐུང་དྲུག །སླར་ཡང་སྔ་མའི་ཐིག་རིང་བཞིན། །ཕྱི་ནང་
དབུས་དོར་མཐའ་གཉིས་གདབ། །དབུས་གཉིས་ནང་མ་ཕྱེད་ཕྱེད་བགོ །དབུས་
ཕྱི་བཞིར་བགོ་སླར་ཡང་ནི། །སྔ་མའི་ཐིག་ཐུང་དང་མཚུངས་པས། །དང་པོ་ཕྱེད་
བགོ་ཕྱེད་ཕྱི་བགོ །གཉིས་པ་བཞིར་བགོ་ཐིག་ཐུང་བཅུའོ། །དེ་ནང་མཎྜལ་བཅོ་
ལྔ་པོའང་། །རྟ་བབས་བཅས་པར་བཞེང་འདོད་ན། །ཕྱི་མའི་ནང་མ་ནང་མ་ཀུན།།
བཞི་བཞིར་བགོས་པ་ཕྱི་མ་གཉིས། །ཕྱེད་ཕྱེད་ནས་བགོས་བཞིར་གྱུར་ནས། །ཕྱི་
ནང་གཉིས་པོའི་དབུས་དོར་ལ། །མཐའ་གཉིས་བཏབ་སོགས་ཕྱི་དང་མཚུངས། །
ནང་རྣམས་རྟ་བབས་མེད་འདྲི་ན། །ཕྱི་མ་ཕྱི་མའི་ནང་ནས་ནི། །ཕྱི་མའི་ཆ་ཕྲན་
ཙམ་བོར་ནས། །གསུམ་བགོ་ཕྱི་མ་གཉིས་བགོས་ལ། །ནང་མ་དབུས་དོར་མཐའ་
གཉིས་གདབ། །ཕྱི་མ་ཕྱེད་བགོ་ཕྱེད་ཕྱིའང་བགོ །དེ་ནས་ཐིག་ཐུང་དག་གིས་ནི།།
སུམ་ཆའི་ཚད་དུ་བགོས་བྱས་ལ། །དེ་ཡི་ནང་མ་གཉིས་སུ་བགོ །དེ་ནང་ཕྱེད་
གདབ་ཕྱེད་ཕྱིའང་བགོ །དེ་ཡི་ཕྱི་མ་བཞིར་བགོ་བྱ། །དེ་དག་མི་ཤོང་ཐམས་ཅད་
ཀྱང༌། །རྟ་བབས་མེད་པར་སུམ་ཆ་ཡི། །ཚུལ་གྱིས་གདབ་བྱ་དེ་ཡང་ནི། །མི་ཤོང་
རྒྱས་བསྡུས་དཔྱད་ལ་བྲི། །གཅིག་གམ་གཉིས་སམ་གསུམ་བཞི་སོགས། །བླ་མ་
ལྷ་བཞི་སོགས་དང་སྦྱར། །ཀུན་དབུས་འདབ་བཞི་ལྷ་ཡིན་ཏེ། །ལྟེ་བ་བླ་མའི་ཕོ་
བྲང་ངོ༌། །ཞེས་བྱ་བའི་ཚུལ་འདིས་བཏབ་ལ། ཚོན་བཀྱེ་བ་ནི། པདྨའི་ལྟེ་བ་
དཀར། འདབ་བཞིའི་ཤར་སེར། ལྷོ་དཀར། ནུབ་མཐིང་ཁ། བྱང་ལྗང་ཁུ་སྟེ།
ཕྱོགས་ཚོན་དུ་བྱ་བ་རྣམས་ཀྱང་དེའི་རིམ་པ་བཞིན་བྱའོ། །གྲུ་ཆད་རྣམས་སུ་ལྷ་མོ་
དང༌། སྒོ་བཞི་ལ་རྒྱལ་ཆེན་བཞི་བཀོད། ཟུར་དང་ལོགས་རྣམས་སུ་མཆོད་རྟེན་
-273 -



དཀར་པོ་མང་དུ་བྲི། མཐའི་ཁོར་ཡུག་ནང་མ་ལ་པད་འདབ་སྟོང་ཚང་བའམ།
གང་ཤོང་མང་དུ་བྲི། དེའི་ཕྱི་རུ་འཇའ་ཚོན་སྣ་ལྔས་བསྐོར། དྲ་བ་དང་དྲ་ཕྱེད་
དང༌། རྟ་བབས་སྣམ་བུ་བཞི་མ་དང༌། ཆོས་འཁོར་དང་། དེའི་པད་གདན་དང་།
འཁོར་ལོའི་སྟེང་དུ་གདུགས་རྣམས་སྤྱི་ ལུགས་བཞིན་བྲིའོ། །ཞེས་འབྱུང་། དེང༌
སང་ཐིག་རྩ་འདིའི་ སྟེང་ནས་ཐིག་འདེབས་ཤེས་པ་དཀའ་བར་སྣང་བ་ལ། གྲུབ་
པའི་དབང་ཕྱུག་འཇམ་དཔལ་རྒྱ་མཚོ་བས་ཐིག་ལེ་བཅུ་དྲུག་གི་དཀྱིལ་འཁོར་གྱི་
ཐིག་གདབ་པ་དང་ཚོན་བཀྱེ་བའི་རིམ་པ་མན་ངག་བཞིན་དུ་གསལ་བར་མཛད་
པ་ནི་འདི་ལྟར། སྟེགས་བུ་རྙིང་པའམ་སྟེགས་བུ་གསར་དུ་བཞེངས་པའམ། ཐང་
མཉམ་པ་ལ་སྔར་གྱི་ས་སྣ་ཆུ་སྣ་རྣམས་ལེགས་པར་བྱུགས་ལ་རང་དང་སྒྲུབ་
གྲོགས་ ཐམས་ ཅད་ ཀྱིས། ཨོཾ་ སྭ་ བྷཱ་ ཝ་ཤུདྡྷསརྦ་དྷརྨསྭ་ བྷཱ་ ཝ་ ཤུདྡྷོཉཧཾ། སྣོད་
བཅུད་ཐམས་ཅད་སྟོང་པ་ཉིད་དུ་གྱུར། སྟོང་པའི་ངང་ལས་རང་གི་མདུན་དུ་པཾ་
ཡིག་དཀར་པོ་ལས་ནམ་མཁའི་མཐའ་དང་མཉམ་པའི་པདྨ་དཀར་པོ་འདབ་མ་
སྟོང་དང་ལྡན་པའི་ལྟེ་བར་ཨ་དཀར་པོ་ལས་ཟླ་བའི་དཀྱིལ་འཁོར་གྱི་སྟེང་དུ་
ཧྲིདཀར་པོ་ཡོངས་སུ་གྱུར་པ་ལས་ཐིག་ལེ་དཀར་པོ་ནམ་མཁའ་ལྟར་མཐའ་དང་
བྲལ་བའི་རང་བཞིན་ཅན་ཡོངས་སུ་གྱུར་པ་ལས། བཀོད་པ་བསམ་གྱིས་མི་ཁྱབ་
པའི་ཐུགས་རྗེ་ཆེན་པོ་རྒྱལ་བ་རྒྱ་མཚོ་ནམ་མཁས་གར་ཁྱབ་ཏུ་སྐུས་ཁྱབ་པ། དབུ་
བཅུ་གཅིག་ཕྱག་སྟོང་སྤྱན་སྟོང་དང་ལྡན་པ། རྩ་ཞལ་དཀར་གཡས་དམར་གཡོན་
ལྗང༌། དེའི་སྟེང་གི་ཞལ་དབུས་ལྗང་གཡས་དཀར་གཡོན་དམར། དེའི་སྟེང་གི་
ཞལ་དབུས་དམར་གཡས་ལྗང་གཡོན་དཀར་བ། དེའི་སྟེང་ན་ཁྲོ་ཞལ་ནག་པོ་མཆེ་
བ་གཙིགས་པ། སྤྱན་གསུམ་པ། རལ་བ་དམར་སེར་གྱེན་དུ་བརྫེས་པ། དེའི་སྤྱི་
བོར་ཞི་བའི་ཞལ་དམར་པོ་གཙུག་ཏོར་ཅན། རྩ་བའི་ཕྱག་དང་པོ་གཉིས་ཐུགས་
ཀར་ཐལ་མོ་སྦྱར་བ། གཡས་གཉིས་པ་ན་བགྲང་ཕྲེང་། གསུམ་པ་ན་མཆོག་སྦྱིན་
གྱི་ཕྱག་རྒྱ་ལས་བདུད་རྩི་འབབ་པའི་རྒྱུན་གྱིས་ཡི་དྭགས་རྣམས་ཚིམ་པར་བྱེད་པ།
བཞི་ པ་ ན་ འཁོར་ལོ། གཡོན་ གྱི་ གཉིས་ པ་ ན་ པདྨ། གསུམ་པ་ ན་ རིལ་ བ་ སྤྱི་
བླུགས། བཞི་པ་ནི་མདའ་གཞུ་འཛིན་པ། ཕྱག་ལྷག་མ་དགུ་བརྒྱ་དང་དགུ་བཅུ་རྩ་
གཉིས་པོ་ཐམས་ཅད་མཆོག་སྦྱིན་མཛད་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་
པ། བ་སྤུའི་བུ་ག་རེ་རེ་ན་སངས་རྒྱས་ཀྱི་ཞིང་གྲངས་མེད་པ། དེ་རྣམས་ན་སངས་
རྒྱས་བྱང་སེམས་མཐའ་ཀླས་པ་མཐོང་བ། གནས་གསུམ་གྱི་ཡིག་འབྲུ་ལས་འོད་
ཟེར་གྱི་ཚོགས་འཕྲོས་པས་སེམས་ཅན་གྱི་དོན་དཔག་ཏུ་མེད་པ་མཛད་པ། དེའི་
ཐུགས་ཀར་པད་ཟླའི་སྟེང་ན་ཨོ་སེར་པོ་ལས་ཐུབ་པ་ཆེན་པོ་རྣམ་པར་སྣང་མཛད་
གངས་ཆེན་མཚོ་ སྤྲུལ་ སྐུའི་ཆ་བྱད་ཅན། གཡས་སྐྱབས་སྦྱིན་གྱི་ཕྱག་རྒྱ་དང༌།
གཡོན་མཉམ་གཞག་མཛད་པ། གཡས་གཡོན་དུ་མཆོག་ཟུང་བཞེངས་ཏེ་བཞུགས
པ། ཐེག་པ་གསུམ་གྱི་འཁོར་ཚོགས་རྒྱ་མཚོས་བསྐོར་བ། དེའི་ཐུགས་ཀར་པད་
ཟླའི་སྟེང་ན་སྤྱན་རས་གཟིགས་རྒྱལ་བ་རྒྱ་མཚོ་བཀོད་པ་བསམ་གྱིས་མི་ཁྱབ་པ་
ཇི་ལྟ་བ་བཞིན་བཞུགས་པ། དེའི་ཐུགས་ཀར་པད་ཟླའི་སྟེང་ན་ཧཱུྃལས་འབྲོམ་
ཤེལ་གྱི་ཁྱེའུ་དཀར་པོ་ཞི་ཞིང་འཛུམ་པ། དབུ་སྐྲ་མཐིང་ཁ་དཔུང་པའི་ཐད་དུ་སླེབ་
པ། ཕྱག་གཡས་ཤེལ་དཀར་གྱི་ཕྲེང་བ་དང༌། གཡོན་ཤེལ་གྱི་འཁར་བ་རྩེ་མོར་
པདྨ་དཀར་པོ་འདབ་མ་སྟོང་དང་ལྡན་པའི་ལྟེ་བར་ཟླ་གདན་ལ་ཡུམ་ཆེན་མོ།
-274 -
- 275 -



གཡས་སུ་བླ་མ་མར་མེ་མཛད་གཡོན་དུ་རྒྱལ་བ་ཤཱཀྱ་ཐུབ་པ། འདབ་མ་སྟོང་ལ་
སངས་རྒྱས་སྟོང་བཞུགས་པས་མཚན་པ་འཛིན་པ། ཞབས་གཉིས་མཉམ་པའི་
སྟབས་ཀྱིས་བཞེངས་པར་གྱུར། ཅེས་བརྗོད་ཅིང་། གནས་ཁང་དེ་ཉིད་དེ་ལྟར་དུ་
གྱུར་བའི་མོས་པ་བྱ། དེ་ནས་རྡུལ་ཚོན་གྱི་དཀྱིལ་འཁོར་བཞེངས་པ་ལ། ཐིག་
ཚོན་བྱིན་གྱིས་བརླབ་པ་དང་། བྲི་བ་དངོས་གཉིས། དང་པོ་ནི། ཐིག་སྐུད་མཚན་
ཉིད་དང་ལྡན་པ་ཁ་དོག་སྣ་ལྔ་པ་དང་། ཚོན་རྣམས་སྟ་གོན་བྱས་ལ། ཨ་མྲྀ་ཏས་
བསངས། སྭ་བྷ་ཝས་སྦྱངས། སྟོང་པའི་ངང་ལས་པཾ་ལས་པདྨ་དཀར་པོ་དང་། ཨ་
ལས་ཟླ་བའི་དཀྱིལ་འཁོར་གྱི་སྟེང་དུ་ཐིག་ཚོན་རྣམས་རིམ་པ་བཞིན་ཐུགས་རྗེ་
ཆེན་ པོ་ ས་བོན་ལྔ་ལས་དཀར་སེར་དམར་ལྗང་སྔོ་བའི་སྐུ་མདོག་ཅན། ཕྱག་
གཡས་ རིམ་པ་བཞིན་འཁོར་ལོ། རིན་པོ་ཆེ། ཨུཏྤ་ལ་དམར་པོ། རལ་གྲི། རྡོ་རྗེ་
འཛིན་པ། གཡོན་ཐམས་ཅད་པདྨ་དཀར་པོ་བསྣམས་པ། ལོངས་ སྤྱོད་རྫོགས་
སྐུའི་ ཆ་ལུགས་ཅན་སྐྱིལ་མོ་ཀྲུང་གིས་བཞུགས་ པའི་གནས་གསུམ་བྱིན་གྱིས་
བརླབས། སྤྱན་འདྲེན་མཆོད་བསྟོད་ཚུལ་བཞིན་བྱ། ལྷ་རྣམས་འོད་དུ་ཞུ་བ་ཐིག་
ཚོན་སོ་སོར་གྱུར་བར་བསམས་ལ་ཡི་གེ་དྲུག་པ་དང༌། འབྲུ་གསུམ་དང་། ཨོཾ་སྭཱ་
ཨཱཧཱ་ཧཱུྃ། ཞེས་མང་དུ་བཟླ། དེ་ནས་ཐིག་སྐུད་བསྒྲིལ་ཏེ་བདུད་རྩིའི་ཆུ་བྱུག་གོ །
གཉིས་པ་བྲི་བ་དངོས་ལ་ཐོག་མར་ཐིག་གདབ་པ་ནི། རང་གི་གནས་ཁང་གི་སྤྱན་
རས་གཟིགས་ཀྱི་ཐུགས་ཀར་མཎྜལ་བཞེང་པར་བསམས་ལ། མན་ངག་གི་ཐིག་
འདེབས་ཚུལ་ནི་ཐོག་མར་དཀྱིལ་འཁོར་གྱི་དབུས་བཙལ་ལ་ཚངས་ཐིག་དང་ཟུར་
ཐིག་རྣམས་དཀྱིལ་འཁོར་སྤྱི་ལྟར་གདབ། དེ་ནས་དེའི་ཕྱི་ནས་དཀྱིལ་འཁོར་ཆེ་
ཆུང་ཇི་ཙམ་བྱེད་པའི་བཟོ་ཐིག་དང་བསྟུན་པའི་ཟླུམ་ཐིག་གསུམ་བསྐོར་བའི་ཕྱི་
མ་ནང་མ་ལས་འདབ་ཀྱི་ཆེ་བ་དང་། ནང་མ་ཆུང་བའི་ཕྱི་མ་འཇའ་རིས་གསུམ་
བཤིབས་དང་། ནང་མ་ལ་པད་དཀར་འདབ་མ་དུ་ཤོང་བྲི། དེ་ནས་ཟླུམ་ཐིག་ནང་
མ་ལ་རེག་པའི་ཟུར་ཐིག་གི་བར་ཐིག་སྐུད་བརྐྱངས་ལ། ཕྱི་བཀོད་པ་བསམ་གྱིས་
མི་ཁྱབ་པའི་གཞལ་ཡས་ཁང་གི་མདའ་ཐིག་གདབ། འདི་ལ་རྟ་བབས་བང་རིམ་
བཞི་པ་སྤྱི་འགྲོ་ལྟར་བྱས་ན་མཛེས་པས། རྩིག་པ་འདོད་སྣམ་ཕ་གུ་དྲ་ཕྱེད་ཤར་བུ་
སོགས་ཇི་ཙམ་ཤོང་བའི་བཟོ་ཐིག་བྱས་པའི་ལོགས་ཐིག་དཀྱིལ་འཁོར་སྤྱི་ལྟར་བྱ།
འདིའི་རྩ་ཐིག་ནས་ཚངས་ཐིག་རྒྱུ་གྲོམ་གྱི་བར་གསུམ་གཏུབས་བྱ། དེ་རེ་རེ་ཡང་
ལྔ་གཏུབས་ཚད་ལྡན་བྱས་པའི་ཐིག་རེ་རེ་བཏབ་པ་རྣམས་རང་རང་གི་རྩ་ཐིག་ཏུ་
བྱས་པའི་བརྒྱད་ཆ་རང་རང་གི་སྒོ་ཚད་དང་། དེ་ལ་ཆ་བཞིར་བྱས་པ་ཆ་ཆུང་དུ་
བགོས་པ་རྩིག་པ་ཆ་ཆུང་གཅིག་འདོད་སྣམ་ཆ་ཆུང་གཉིས། ཤོང་ན་དྲ་ཕྱེད་སོགས་
ཀྱང་བྱ། དེའི་ཕྱི་རུ་ལྷ་སྣམ་བགོས་པས་ལྔ་གཏུབས་པ་ཐམས་ཅད་ཕྱེད་བགོས་ཀྱི་
ཕྱེད་ནང་མ་ལ་རྩིག་པ་སོགས་དང༌། ཕྱི་མ་ལ་ལྷ་སྣམ་མོ། །སྒོ་ནི་ནང་མ་ལ་
བརྒྱད་ཆ་ངེས་པར་བྱ་ཞིང་། ཕྱི་མ་བཟོ་ཐིག་ཏུ་སོང་བས་བརྒྱད་ཆ་བྱས་ན་ཆེས་
ཡོང་བས་ཅི་མཛེས་ཏེ། ནང་མའི་བརྒྱད་ཆ་ཡོད་སར་ཐིག་རྩེ་བཟུང་ནས་ཕྱི་མའི་
ཐད་དུ་གང་འཚམ་བསྐྱེད་དེ། བསེགས་འགྲོས་སུ་ཏལ་མར་བཏབ་པས་སྒོ་ཐིག་
ཅིག་ཅར་འབྱུང་ལ། བྲི་བའི་ཚེ་བསེགས་ཀ་དྲང་ཐད་དུ་བཅོས་ནས་བྲིས་པས་
ཤིན་ཏུ་མཛེས་པར་འབྱུང་ཞིང༌། དེ་ཡང་སྒོ་ཁྱུད་ཀྱི་རྩིག་པའི་དོན་དུ་རྩིག་པའི་
ཐིག་རིང་པོ་རེ་རེ་ཡང་གཉིས་གཉིས་བྱའོ། །ལྷ་སྣམ་བཅོ་ལྔ་པོ་ཐམས་ཅད་ལ་
- 276 -
- 277-



མཆོད་རྟེན་ཕྱོགས་མདོག་དང་བསྟུན་པའི་མཛེས་ཚོན། ནང་མ་ནང་མ་ལས་ཕྱི་མ་
ཕྱི་མ་གཉིས་གཉིས་འཕེལ་བར་བྲི་ཞིང་། དབུས་མའི་ནང་དུ་པདྨ་འདབ་མ་བཞི་
པ་ལྟེ་བ་དཀར། ཤར་སེར། ལྷོ་དཀར། ནུབ་མཐིང་ཁ། བྱང་ལྗང་ཁུར་བྱའོ། །
པདྨའི་ལྟེ་བར་ཡུམ་ཆེན་མོ། ཤར་དུ་ཐུབ་པ། ལྷོར་སྤྱན་རས་གཟིགས། ནུབ་ཏུ་མི་
གཡོ་བ། བྱང་དུ་སྒྲོལ་མ་རྣམས་ཀྱི་སྐུ་བྲི་བའམ། ལུགས་མའམ། སྐུ་མདོག་དང་
མཐུན་པའི་ཚོན་སྤུངས་གང་རུང་རེ་བྱའོ། །དེ་ནས་བུམ་པ་དགོད་པ་དང༌། དཀྱིལ་
འཁོར་སྒྲུབ་ཅིང་མཆོད་པ་དང་། བདག་ཉིད་འཇུག་ཅིང་དབང་བླང་བ་དང་། སློབ་
མ་ལ་དབང་བསྐུར་བ་རྣམས་ཡོངས་སུ་རྫོགས་པར་བྱས་ཏེ། སླར་ཡང་དཀྱིལ་
འཁོར་ལ་མཆོད་ཅིང་བསྟོད་ནས་བསྔོ་བ་དང་སྨོན་ལམ་བྱ་བ་དང༌། རྡུལ་ཚོན་
བསྡུ་བ་དང༌། རྡུལ་ཚོན་རྣམས་རི་མཐོན་པོའི་རྩེ འམ། རྒྱ་མཚོའམ། འབབ་ཆུ་
སོགས་སུ་མཆོད་པ་དང་བཅས་ཁྱེར་ཏེ་ཀླུ་རྣམས་ཀྱིས་ཕྱག་དང་མཆོད་པའི་རྟེན་དུ་
སྟེར་བ་སོགས་དཀྱིལ་འཁོར་སྤྱི་དང་མཐུན་པར་བྱའོ། །དེང་སང་རས་ རིས་ལ་
བརྟེན་པ་ཤས་ཆེ་བས་རས་རིས་ལ་བརྟེན་པའི་དཀྱིལ་འཁོར་གྱི་ཆོ་ག་བྱ་ཚུལ་ནི།
སྔར་བཤད་པ་ལྟར་གྱི་བ་བྱུང་དང་དྲི་བཟང་གི་ཆུས་ཆག་ཆག་བཏབ་པའི་སྟེགས་
བུ་བཟང་པོའི་ཁར་ཐིག་ལེ་བཅུ་དྲུག་གི་དཀྱིལ་ཐང་རབ་གནས་ཅན་ལེགས་པར་
དགྲམ། བུམ་པ་འབྱོར་ན་ལྷ་གྲངས་དང་མཉམ་པའི་བུམ་པ་བཅུ་དྲུག རྣམ་
རྒྱལ་བུམ་པ་ཆེན་པོ་དང་། ལས་བུམ་རྣམས་བཤམ། མ་མཐའ་རྣམ་རྒྱལ་བུམ་པ་
དང༌། ལས་བུམ་གཉིས་རྒྱུད་ནས་བཤད་པ་ལྟར་གྱི་མཚན་ཉིད་དང་ལྡན་པ་ཁ་
རྒྱན། མགུལ་ཆིངས། ནང་རྫས། གཟུངས་ཐག དུང་ཆོས། གཟུངས་རྡོར་རྣམས་
ཕྱག་ལེན་ལྟར་བཤམ། བུམ་པ་ལྷ་གྲངས་དང་མཉམ་པ་ཡོད་ཚེ། དབུས་སུ་རྣམ་
རྒྱལ་བུམ་པ་ཆེན་པོ་དང༌། ཕྱོགས་བཞིར་བུམ་པ་བཞི་བཞི་གཡས་སྐོར་གྱིས་
བཀོད་ལ། ལྷ་སོ་སོའི་བུམ་པ་གང་ཡིན་མི་ནོར་བའི་མཚན་མ་བྱ། ལས་བུམ་རང་
གི་མདུན་དུ་བཞག མཆོད་པ་རྒྱ་གང་ཆེ་ཤིན་ཏུ་གལ་ཆེ་བར་གསུངས་པས།
ཟས་སྣ་དང་སྨན་སྣ་གང་འཛོམ། མཆོད་པ་བདུན་ཚར་ཕྱོགས་རེར་ཚར་བཅུ་དྲུག་
བཅུ་དྲུག་རེ། མ་མཐའ་མཆོད་པ་བདུན་ཚར་ཚར་བཅུ་དྲུག་དགོས་པར་གསུངས་
པས་འབད་པས་བཙལ་ལ་དཀྱིལ་འཁོར་གྱི་མཐའ་སྐོར་དུ་བཤམ། དཀྱིལ་འཁོར་
གྱི་མདུན་ངོས་སུ་བླ་མ་དང་ཡི་དམ་ལྷ་བཞིའི་གཏོར་མ་དཀར་གསུམ་དང་མངར་
གསུམ་གྱིས་སྦྲུས་པའི་དཀར་གཏོར་ཟླུམ་པོ་པད་འདབ་ཅན་ལྔ། དེའི་གཡོན་དུ་ཇོ་
བོའི་བཀའ་སྲུང་དཀར་པོ་བརྒྱད་ཅུ་དང་སྒྲོལ་མ་བཅུ་གཉིས་ཀྱི་གཏོར་མ། རིགས་
དྲུག་སྤྱི་དང་གཞི་བདག་གི་གཏོར་མ། དཀྱིལ་འཁོར་གྱི་ཕྱོགས་བཞིར་རྒྱལ་ཆེན་
བཞིའི་གཏོར་མ་རྣམས་ཕྱག་ལེན་ལྟར་བཤམ། དཀྱིལ་འཁོར་གྱི་སྟེང་དུ་བླ་རེ་
དང་གདུགས། ཕྱོགས་མཚམས་རྣམས་སུ་རྒྱལ་མཚན་དང་བ་དན་ལ་སོགས་པ་
མཆོད་རྫས་གང་མང་དགོད། འབྱོར་ན་ཕྱོགས་བཞིར་རྒྱལ་པོ་ཆེན་པོ་བཞིའི་བ་
དན་དང༌། དཀར་པོ་བརྒྱད་ཅུ་ལ་བ་དན་དཀར་པོ་བརྒྱད་ཅུ་སོགས་དགོས་པར་
གསུང་། མ་མཐའ་འང་ཅི་འབྱོར་བཤམ། དྲི་བཟང་གི་ཆུ་དང་། དཀྱིལ་འཁོར་ལ་
ཆུ་བཞི་དང་། གོས་ཟུང་སོགས་ཀྱང་ཕྱག་ལེན་ལྟར་བཤམ་མོ། །
གཉིས་པ་དངོས་གཞི་ལ་གཉིས། དཀྱིལ་འཁོར་བསྒྲུབ་ཅིང་མཆོད་ནས་
བྱིན་རླབས་ཞུ་བ་དང་། གཞན་ལ་དབང་བསྐུར་བའི་ཚུལ་ལོ། །དང་པོ་ནི། ས་
-279-
•278,



འདུལ་གྱི་ཉིན་ཡོ་བྱད་ཐམས་ཅད་ཚོགས་པར་བྱས་ལ། དངོས་གཞིའི་སྔ་དྲོ་ལག་
རིས་མཐོང་ཙམ་ལ་ཁྲུས་བྱས་ཤིང་གཙང་སྦྲ་དང་ལྡན་པས་གོས་གཙང་མ་བགོས་
ཏེ། རྟེན་གྱི་དྲུང་དུ་ཡན་ལག་བདུན་པ་རྒྱས་པར་བྱས་ལ་གསོ་སྦྱོང་བླངས། ཟས་
དཀར་གསུམ་སོགས་ལ་བརྟེན་པའི་གཙང་སྦྲ་ཤིན་ཏུ་ཆེ་བར་བྱ། སྟན་བདེ་བ་ལ་
ཤར་ནས་དཀྱིལ་འཁོར་ལ་ཕྱོགས་པར་འདུག་སྟེ། རྗེས་དྲན་ལྔའི་སྒོ་ནས་ཐིག་ལེ་
བཅུ་དྲུག་གི་མངོན་རྟོགས་རྫོགས་པར་བསྒོམ་ཞིང་། མཆོད་བསྟོད་བཟླས་པའི་
བར་ཚང་བར་བྱ་དགོས་པས་དེའི་ཚུལ་ནི། དངོས་བརྒྱུད་ཀྱི་བླ་མ་རྣམས་རང་གི་
སྤྱི་བོར་མཐོ་བརྩེགས་སུ་བཞུགས་པ་གསལ་བཏབ་ལ། དཔལ་ལྡན་རྩ་བའི་བླ་མ་
རིན་པོ་ཆེ། །བདག་གི་སྙིང་གར་པདྨོའི་སྟེང་བཞུགས་ལ། །བཀའ་དྲིན་ཆེན་པོའི་
སྒོ་ནས་རྗེས་བཟུང་སྟེ། །སྐུ་གསུང་ཐུགས་ཀྱི་དངོས་གྲུབ་བསྩལ་དུ་གསོལ། །
འདྲེན་པ་མཉམ་མེད་སྟོན་པ་བཅོམ་ལྡན་འདས། །གངས་རིའི་མགོན་པོ་རྗེ་བཙུན་
སྤྱན་ རས་ གཟིགས། །རྒྱལ་ཡུམ་ སྒྲོལ་མ་བཅོམ་ལྡན་མི་གཡོ་མགོན། །བཀའ་
གདམས་ ལྷ་མཆོག་བཞི་ལ་གསོལ་བ་འདེབས། །བྱམས་པ་ཐོགས་མེད་དབྱིག་
གཉེན་རྣམ་གྲོལ་སྡེ། །མཆོག་སྡེ་དུལ་བའི་སྡེ་དང་གྲགས་པའི་སྡེ། །སེང་བཟང་ཀུ་
ས་ལི་གཉིས་གསེར་གླིང་པ། །རྒྱ་ཆེན་སྤྱོད་པའི་བརྒྱུད་ལ་གསོལ་བ་འདེབས། །
འཇམ་དབྱངས་ཡོད་མེད་ཕྱོགས་འཇིག་ཀླུ་སྒྲུབ་དང༌། །ཟླ་བ་གྲགས་པ་རིགས་
པའི་ཁུ་བྱུག་ཆེ། །སངས་རྒྱས་དགོངས་སྐྱོང་འཕགས་པ་ཡབ་སྲས་ཏེ། །ཟབ་མོ་ལྟ་
བའི་བརྒྱུད་ལ་གསོལ་བ་འདེབས། །ཐུགས་རྗེ་ཆེན་པོ་བདེ་གཤེགས་རྡོ་རྗེ་འཆང་།
མཆོག་གཟིགས་ཏེ་ལོ་པ་དང་ནཱ་རོ་པ། །དཔལ་མཆོག་ཌོམི་པ་དང་ཨ་ཏི་ཤ། །
• 280-
ཉམས་ ལེན་ བྱིན་རླབས་བརྒྱུད་ ལ་ གསོལ་བ་འདེབས། །ལམ་བཟང་གསལ་
མཛད་མགོན་པོ་ཨ་ཏི་ཤ། །བཀའ་གདམས་བསྟན་པའི་མེས་པོ་རྒྱལ་བ་འབྲོམ། །
བཤེས་གཉེན་རྔོག་དང་དེ་སྲས་རྣལ་འབྱོར་པ། །ཇོ་བོ་ཡབ་སྲས་རྣམས་ལ་གསོལ་
བ་འདེབས། །བསྟན་པ་རིན་ཆེན་གསལ་མཛད་པོ་ཏོ་བ། །གྲུབ་པའི་དབང་ཕྱུག་
སྤྱན་སྔ་ཚུལ་ཁྲིམས་འབར། །སྙིང་གི་ཐིག་ལེའི་མཛོད་འཛིན་ཕུ་ཆུང་བ། །རྒྱལ་
སྲས་སྐུ་མཆེད་གསུམ་ལ་གསོལ་བ་འདེབས། །བྱིན་རླབས་བཀའ་བབ་གཞོན་ནུ་
རྒྱལ་མཚན་རྗེ། །སྦས་པའི་རྣལ་འབྱོར་རིན་ཆེན་རྒྱལ་མཚན་ཞབས། །དར་མ་
རྒྱལ་མཚན་བྱང་ཆུབ་བཟང་པོའི་དཔལ། །སྙན་རྒྱུད་བླ་མ་བཞི་ལ་གསོལ་བ་
འདེབས། །ལྷ་ཆོས་སྤེལ་མཛད་ནམ་མཁའ་རིན་ཆེན་ཞབས། །གླེགས་བམ་
ཐུགས་འཆང་གཞོན་ནུ་བློ་གྲོས་དང་། །ནོར་བུའི་ཕྲེང་བ་སྤེལ་མཁས་སྣར་ཐང་པ།།
གླེགས་བམ་གསལ་མཛད་གསུམ་ལ་གསོལ་བ་འདེབས། །ལྷ་ཆོས་བདུན་ལྡན་
བཀའ་གདམས་ནོར་བུའི་ཕྲེང་། །སྟོན་མཛད་བཀའ་གདམས་བླ་མ་ཐམས་ཅད་
དང༌། །ཁྱད་པར་ཐམས་ཅད་མཁྱེན་པ་དགེ་འདུན་གྲུབ། །ཡབ་སྲས་བརྒྱུད་པར་
བཅས་ལ་གསོལ་བ་འདེབས། །འབྲོམ་ལས་ཆོས་འདི་དངོས་གསན་འབྲོམ་སྟོན་
དངོས། །ཐམས་ཅད་མཁྱེན་པ་བློ་བཟང་རྒྱ་མཚོའི་སྡེ། །མན་ངག་མཛོད་འཛིན་
དགེ་ལེགས་རྒྱ་མཚོའི་དཔལ། །ལམ་བཟང་གསལ་མཛད་གཉིས་ལ་གསོལ་བ་
འདེབས། །རབ་འབྱམས་རྒྱལ་བ་རྒྱ་མཚོའི་ཐུགས་རྗེའི་གཟུགས། །ངག་གི་དབང་
ཕྱུག་བྱམས་མགོན་བླ་མ་རྗེ། །བཀའ་དྲིན་མཚུངས་མེད་རྩ་བའི་བླ་མ་ལ། །སྙིང་
གི་ཁོང་ནས་གུས་པས་གསོལ་བ་འདེབས། །སྐྱེ་བ་ཀུན་ཏུ་ཡང་དག་བླ་མ་དང་། །
- 281 -



འབྲལ་མེད་ཆོས་ཀྱི་དཔལ་ལ་ལོངས་སྤྱོད་ཅིང་། །ས་དང་ལམ་གྱི་ཡོན་ཏན་རབ་
རྫོགས་ནས། །རྡོ་རྗེ་འཆང་གི་གོ་འཕང་མྱུར་ཐོབ་ཤོག །བརྒྱུད་པ་གསུམ་ལྡན་བླ་
མ་ཐམས་ཅད་དང་། །ཡི་དམ་ཐུགས་རྗེ་ཆེན་པོའི་ལྷ་ཚོགས་དང༌། །ཇོ་བོ་ཡབ་
སྲས་ཐུགས་རྗེ་ཅན་རྣམས་ཀྱིས། །བདག་གི་སྨོན་པའི་གནས་འདི་འགྲུབ་པར་
མཛོད། །དུས་གསུམ་དང་འབྲེལ་དགེ་ཚོགས་ཅི་ཡོད་དང་། །ཁྱད་པར་བཅུ་དྲུག་
ཐིག་ལེའི་ལྷ་ཚོགས་ལ། །དད་ཅིང་མོས་པས་མཆོད་བསྟོད་སྒོམ་བཟླས་ལ། །
འབད་པའི་དགེ་བ་ཇི་སྙེད་བསགས་པ་དེས། །བདག་དང་མཁའ་མཉམ་འགྲོ་བ་
མ་ལུས་པ། །བརྒྱུད་པ་གསུམ་ལྡན་བླ་མ་དམ་པ་ཡིས། །ཚེ་རབས་ཀུན་ཏུ་འབྲལ་
མེད་རྗེས་བཟུང་སྟེ། །བཀའ་གདམས་རྣམ་ཐར་གཙང་མ་མཐར་ཕྱིན་ཤོག །རྒྱལ་
བའི་བཀའ་དང་དགོངས་འགྲེལ་མ་ལུས་པ། །སྐྱེས་བུ་གསུམ་གྱི་ལམ་གྱི་རིམ་པ་
རུ། །ལེགས་པར་བསྡུས་ནས་རྩེ་གཅིག་ཉམས་བླངས་པས། །ཐེག་པ་མཆོག་གི་
ལམ་བཟང་བགྲོད་པར་ཤོག །ཐུན་མོང་ལམ་སྦྱངས་རྒྱུད་སྡེ་རྒྱ་མཚོ་ཆེར། །
ཞུགས་ནས་དམ་ཚིག་སྡོམ་པ་དག་བྱེད་ཅིང་། །ཟབ་གསལ་གཉིས་མེད་ལྷ་ཡི་
རྣལ་འབྱོར་གྱིས། །ཟུང་འཇུག་སྙིང་གི་ ཐིག་ལེ་མངོན་འགྱུར་ཤོག །ལྷ་བཞིས་
ལུས་དང་སྡེ་སྣོད་གསུམ་གྱིས་དང །བསླབ་པ་གསུམ་གྱིས་སེམས་བརྒྱན་རྗེས་
དྲན་ལྔའི། །ཉམས་ལེན་མཐར་ཕྱིན་འགྲོ་ཀུན་སྒྲོལ་བ་ལ། །རྒྱལ་བ་རྒྱ་མཚོ་ཉིད་
དང་མཚུངས་པར་ཤོག །གསང་ཆེན་སྙིང་གི་ཐིག་ལེའི་གདམས་པ་མཆོག །
དབེན་པའི་གནས་སུ་ཉམས་སུ་ལེན་པ་ལ། །ཇོ་བོའི་བཀའ་སྲུང་དགུ་བཅུ་རྩ་
གཉིས་ ཀྱིས། །གཡེལ་བ་མེད་པར་རྟག་ཏུ་གྲོགས་ བྱེད་ཤོག །ཅེས་གསོལ་བ་
ཤུགས་དྲག་ཏུ་བཏབ། དེ་ནས་བླ་མ་རྣམས་ཀྱི་མཐའ་སྐོར་དུ་ཡི་དམ་སངས་རྒྱས་
བྱང་སེམས་ཉན་རང་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་དང་བཅས་
པ་སྐྱབས་ཡུལ་མ་ཚང་བ་མེད་པ་བཞུགས་པ་གསལ་བཏབ་ལ། བདག་དང་འགྲོ་
བ་སེམས་ཅན་ཐམས་ཅད་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་
མཆིས་ཀྱི་བར་དུ་རྐང་ གཉིས་རྣམས་ཀྱི་མཆོག སངས་རྒྱས་བཅོམ་ལྡན་འདས་
རྣམས་ལ་སྐྱབས་སུ་མཆིའོ། །ཆོས་རྣམས་ཀྱི་མཆོག་ཞི་བ་འདོད་ཆགས་དང་བྲལ་
བའི་ཆོས་ལ་སྐྱབས་སུ་མཆིའོ། །ཚོགས་རྣམས་ཀྱི་མཆོག་འཕགས་པ་བྱང་ཆུབ་
སེམས་དཔའ་ཕྱིར་མི་ལྡོག་པའི་དགེ་འདུན་ཆེན་པོ་རྣམས་ལ་སྐྱབས་སུམཆིའོ། །
སེམས་བསྐྱེད་པ་ནི། བྱམས་སྙིང་རྗེའི་དམིགས་རྣམ་ཤུགས་དྲག་ཏུ་གསལ་བཏབ་
ནས། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་
ཅད་བདག་ལ་དགོངས་སུ་གསོལ། བདག་དང་མཁའ་མཉམ་གྱི་སེམས་ ཅན་ མ་
ལུས་པ་ཐམས་ཅད་ཀྱིས་སྐྱེ་བ་འདི་དང་སྐྱེ་བ་གཞན་དང་གཞན་དག་ཏུ་སྦྱིན་པའི་
རང་བཞིན་དང་ཚུལ་ཁྲིམས་ཀྱི་རང་བཞིན་དང་བསྒོམས་པའི་རང་བཞིན་གྱི་དགེ་
བའི་རྩ་བ་ཅི་བགྱིས་པ་དང༌། བགྱིད་དུ་སྩལ་བ་དང་བགྱིས་པ་ལ་རྗེས་སུ་ཡི་རང་
བའི་དགེ་བའི་རྩ་བ་དེས་ཇི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་རྣམས་དང༌། ས་ཆེན་པོ་ལ་རབ་ཏུ་བཞུགས་
པའི་བྱང་ཆུབ་སེམས་དཔའ་རྣམས་ཀྱིས་དང་པོ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་ཐུགས་བསྐྱེད་པར་མཛད་པ་དེ་བཞིན་དུ་བདག་སོགས་
སེམས་ཅན་ཐམས་ཅད་ཀྱིས་ཀྱང་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་
-283-
- 282-



ལ་མཆིས་ཀྱི་བར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཆེན་པོ་ལ་
སེམས་བསྐྱེད་པར་བགྱིའོ། །སེམས་ཅན་མ་བསྒྲལ་བ་རྣམས་བསྒྲལ་བར་བགྱིའོ།།
མ་གྲོལ་བ་རྣམས་དགྲོལ་བར་བགྱིའོ། །དབུགས་མ་ཕྱིན་པ་རྣམས་དབུགས་དབྱུང་
བར་བགྱིའོ། །ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་
འདའ་བར་བགྱིའོ། །ཞེས་བརྗོད་ཅིང་སེམས་བསྐྱེད་ཤུགས་དྲག་ཏུ་བསྒོམ། དེ་
ནས་མཐའ་སྐོར་གྱི་སྐྱབས་ཡུལ་གཞན་རྣམས་བླ་མ་རྣམས་ལ་ཐིམ། བླ་མ་རྣམས་
ཀྱང་གོང་ནས་རིམ་གྱིས་ཐིམ་ནས་རྩ་བའི་བླ་མ་དང་། དེ་ཡང་རང་ལ་ཐིམ་པས་
རྒྱུད་བྱིན་གྱིས་བརླབས་པར་བསམ་མོ། །དེ་ནས་མཆོད་པ་བྱིན་གྱིས་བརླབ་པ་ནི།
རང་ཉིད་སྐད་ཅིག་གིས་ཐུགས་རྗེ་ཆེན་པོ་ངོ་བོ་ཐུབ་པ་དང་དབྱེར་མེད་པའི་
ལོངས་སྐུ་གཡས་ནོར་བུའི་ཕྲེང་བ་དང༌། གཡོན་ཤེལ་གྱི་འཁར་བ་རྩེ་མོར་སངས་
རྒྱས་སྟོང་གིས་མཚན་པ་འཛིན་པ། ཞབས་གཉིས་མཉམ་པའི་སྟབས་ཀྱིས་
བཞེངས་པར་གྱུར། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ། ཨོཾ་ སྭ་བྷཱ་ཝ་
ཤུདྡྷསརྦ་དྷརཿསྭ་བྷཱ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་ ཨོ་
ལས་བྱུང་བའི་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཨོཾ་འོད་དུ་
ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག
བདུག་སྤོས། མར་མེ། དྲི། ཞལ་ཟས། རོལ་མོ་ལ་སོགས་པ་རྣམས་རང་བཞིན་
སྟོང་པ། རྣམ་པ་མཆོད་རྫས། བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་
མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨགྷཾ་ཨཱཧཱུཾ། ཨོཾ་པཱ་ཏྱཾ་ཨཱཧཱུཾ།
ཨོཾ་པུངྒེ་ཨཱཧཱུཾ། ཨོཾ་དྷུ་པེ་ ཨཱཧཱུཾ། ཨོཾ་ ཨ་ལོ་ཀེ་ ཨཱཧཱུཾ། ཨོཾ་གནྡྷེ་ཨཱཧཱུཾ། ཨོཾ་ནི་ལི་དུ་
ཨཱཧཱུཾ། ཨོཾ་ཤཔྟ་ ཨཱཧཱུཾ། ༀ་རཱུ་པ་ ཨཱཧཱུཾ། ཨོ་ ཤལྟ་ ཨཱཧཱུྃ།ཨོཾ་གནྡྷེ་ ཨཱཧཱུཾ། ཨོཾ་ ར་ས་
ཨཱཧཱུཾ། ཨོཾ་ སྤུན་ ཨཱཧཱུྃ་ གིས་ མཆོད་ པ་ བྱིན་གྱིས་བརླབ། དེ་ནས་ མངོན་རྟོགས་
དངོས་ གཞི་ སྒོམ་ཚུལ་ནི། ཨོཾ་སྭ་བྷཱ་ཝ་ཤུདྡྷསརྦ་དྷརྨཱསྭ་བྷཱ་ཝ་ཤུདྡྷོཉཧཾ། སྣོད་
བཅུད་ཀྱིས་བསྡུས་པའི་བརྟན་གཡོའི་ཆོས་ཐམས་ཅད་སྟོང་པ་ཉིད་དུ་གྱུར། སྟོང་
པའི་ངང་ལས་རང་གི་སེམས་ཀྱི་ཆ་ཤས་ལས་གྲུབ་པའི་འཇའ་ཚོན་སྣ་ལྔའི་གུར་
ཁྱིམ་གྱི་དབུས་སུ་པད་དཀར་འདབ་མ་སྟོང་ལྡན་གྱི་ལྟེ་བར་གཞལ་ཡས་ཁང་གྲུ་
བཞི་སྒོ་བཞི་འདོདསྣམ་ཕ་གུ་དྲ་བ་དྲ་ཕྱེད་མདའ་ཡབ་པུ་ཤུ་རྟ་བབས་སོགས་མཚན་
ཉིད་ཐམས་ཅད་ཡོངས་སུ་རྫོགས་པ། ནང་གི་སྟེང་དང་ཤར་དཀར། ལྷོ་སེར།
ནུབ་དམར། བྱང་ལྗང་། འོག་སྔོན་པོར་གྱུར་པའི་ཁ་དོག་སོ་སོའི་རང་མདོག་ལྟར་
འཆར་བ་ལ་རྣམ་པ་ཡི་གེའི་གཟུགས་ཅན་གྱིས་བར་མཚམས་མེད་པར་ཁྱབ་པ།
ཁ་དོག་དང་དབྱིབས་རྣམས་མ་འདྲེས་པར་སོ་སོར་བཀྲ་བའི་སྟེང་གི་ཡི་གེ་ཐམས་
ཅད་ཨོཾ། ཤར་མ། ལྷོ་ཎི། ནུབ་པད། བྱང་མེ། འོག་ཧཱུྃ་དུ་སྣང་བའི་གཞལ་ཡས་
ཁང་གི་དབུས་སུ་པཾ་དཀར་པོ་ལས་ནམ་མཁས་གར་ཁྱབ་ཏུ་ཁྱབ་པའི་པདྨ་དཀར་
པོའི་སྟེང་དུ་ཨ་དཀར་པོ་ཡོངས་སུ་གྱུར་པ་ལས་ཟླ་བའི་དཀྱིལ་འཁོར་པདྨའི་ལྟེ་བ་
དང་མཉམ་པ། དེའི་སྟེང་དུ་ཧཱིདཀར་པོ་ཡོངས་སུ་གྱུར་བ་ལས་ཐིག་ལེ་དཀར་པོ་
ནམ་མཁའ་ལྟར་མཐའ་དང་བྲལ་བའི་རང་བཞིན་ཅན་ཡོངས་སུ་གྱུར་པ་ལས་
བཀོད་པ་བསམ་གྱིས་མི་ཁྱབ་པའི་ཐུགས་རྗེ་ཆེན་པོ་རྒྱལ་བ་རྒྱ་མཚོ་ནམ་མཁས་
གར་ཁྱབ་ཏུ་སྐུས་ཁྱབ་པ། དབུ་བཅུ་གཅིག་ཕྱག་སྟོང་སྤྱན་སྟོང་དང་ལྡན་པ། རྩ་
ཞལ་དཀར་གཡས་དམར་གཡོན་ལྡང་། དེའི་སྟེང་གི་ཞལ་དབུས་ལྗང་གཡས་
-284-
-285 -



དཀར་གཡོན་དམར། དེའི་སྟེང་གི་ཞལ་དབུས་དམར་གཡས་ལྗང་གཡོན་དཀར་
བ། དེའི་སྟེང་ན་ཁྲོ་ཞལ་ནག་པོ་མཆེ་བ་གཙིགས་པ། སྤྱན་གསུམ་པ། རལ་པ་
དམར་སེར་གྱེན་དུ་བརྫེས་པ། དེའི་སྤྱི་བོར་ཞི་བའི་ཞལ་དམར་པོ་གཙུག་ཏོར་
ཅན། རྩ་བའི་ཕྱག་དང་པོ་གཉིས་ཐུགས་ཀར་ཐལ་མོ་སྦྱར་བ། གཡས་གཉིས་པ་
ན་བགྲང་ཕྲེང་། གསུམ་པ་ན་མཆོག་སྦྱིན་གྱི་ཕྱག་རྒྱ་ལས་བདུད་རྩི་འབབ་པའི་
རྒྱུན་གྱིས་ཡི་དྭགས་རྣམས་ཚིམ་པར་བྱེད་པ། བཞི་པ་ན་འཁོར་ལོ། གཡོན་གྱི་
གཉིས་པ་ན་པདྨ། གསུམ་པ་ན་རིལ་བ་སྤྱི་བླུགས། བཞི་པ་ན་མདའ་གཞུ་འཛིན་
པ། ཕྱག་ལྷག་མ་དགུ་བརྒྱ་དང་དགུ་བཅུ་རྩ་གཉིས་པོ་ཐམས་ཅད་མཆོག་སྦྱིན་
མཛད་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ། བ་སྤུའི་བུ་ག་རེ་རེ་ན་སངས་
རྒྱས་ཀྱི་ཞིང་གྲངས་མེད་པ། དེ་རྣམས་ན་སངས་རྒྱས་བྱང་སེམས་མཐའ་ཀླས་པ་
བཞུགས་པ། གནས་གསུམ་གྱི་ཡིག་འབྲུ་ལས་འོད་ཟེར་གྱི་ཚོགས་འཕྲོས་པས་
སེམས་ཅན་གྱི་དོན་དཔག་ཏུ་མེད་པ་མཛད་པ། དེའི་ཐུགས་ཀར་ཐིག་ལེ་གཉིས་
པ་སྟོང་གསུམ་མི་མཇེད་ཀྱི་བཀོད་པ་སྔར་ལྟ་བུའི་གཞལ་ཡས་ཁང་གི་ནང་དུ་པད་
ཟླའི་སྟེང་ན་ཨོ་སེར་པོ་ལས་ཐུབ་པ་ཆེན་པོ་རྣམ་པར་སྣང་མཛད་གངས་ཆེན་མཚོ་
སྤྲུལ་སྐུའི་ཆ་བྱད་ཅན། གཡས་སྐྱབས་སྦྱིན་གྱི་ཕྱག་རྒྱ་དང༌། གཡོན་མཉམ་གཞག་
མཛད་པ། གཡས་གཡོན་དུ་མཆོག་ཟུང་བཞེངས་ཏེ་བཞུགས་པ། བདེན་པ་བཞིའི་
ཆོས་སྟོན་ཅིང་གནས་དུ་མར་སྤྲུལ་པ་བཀྱེ་ནས་སེམས་ཅན་གྱི་དོན་མཛད་པ།
སངས་རྒྱས་དང་བྱང་ཆུབ་སེམས་དཔའ་དང༌། འཕགས་པ་ཉན་རང་དུ་མས་ཕོ་
བྲང་དེའི་མཐའི་ངོས་ཁེངས་ཤིང༌། དེ་ཐམས་ཅད་ཀྱི་གནས་གསུམ་གྱི་ཡིག་འབྲུ་
ལས་འོད་ཟེར་འཕྲོས་པས་འགྲོ་དྲུག་ཐམས་ཅད་ཀྱི་སྒྲིབ་གཉིས་བག་ཆགས་དང་
བཅས་པ་སྦྱོང་བར་མཛད་པ། དེའི་ཐུགས་ཀར་ཐིག་ལེ་གསུམ་པ་ཁ་བ་ཅན་གྱི་
ཐིག་ལེ་གཞལ་ཡས་ཁང་གི་ནང་དུ་པད་ཟླའི་གདན་ལ་ཧཱུྃཡོངས་སུ་གྱུར་པ་ལས་
སྤྱན་རས་གཟིགས་རྒྱལ་བ་རྒྱ་མཚོ་ཞལ་བཅུ་གཅིག ཕྱག་སྟོང་སྤྱན་སྟོང་པ་བཀོད་
པ་བསམ་གྱིས་མི་ཁྱབ་པ་ཇི་ལྟ་བ་བཞིན་དུ་བཞུགས་པ། དེའི་ཐུགས་ཀར་ཐིག་
ལེ་བཞི་པ་གནས་ཁང་གི་ཐིག་ལེ་སྔར་ལྟ་བུའི་གཞལ་ཡས་ཁང་མཚན་ཉིད་ཐམས་
ཅད་ཡོངས་སུ་རྫོགས་པའི་ནང་དུ་པད་ཟླའི་སྟེང་དུ་ཧཱུྃལས་སྤྱན་རས་གཟིགས་
ཞལ་གཅིག་ཕྱག་གཉིས་པ་ཞལ་འཛུམ་ཞིང་ཅུང་ཟད་འགྱིང་བ། སྐུ་ཤེལ་ལྟར་
དྭངས་པ་དབུ་སྐྲ་མཐིང་ཁ་དཔུང་པའི་ཐད་དུ་སླེབ་པ། ཕྱག་གཡས་ཤེལ་དཀར་གྱི་
ཕྲེང་བ་དང༌། གཡོན་ཤེལ་གྱི་འཁར་བ་རྩེ་མོར་པདྨ་དཀར་པོ་འདབ་མ་སྟོང་དང་
ལྡན་པའི་ལྟེ་བར་ཟླ་གདན་ལ་ཡུམ་ཆེན་མོ། གཡས་སུ་བླ་མ་མར་མེ་མཛད།
གཡོན་དུ་རྒྱལ་བ་ཤཱཀྱ་ཐུབ་པ། འདབ་མ་སྟོང་ལ་སངས་རྒྱས་སྟོང་བཞུགས་པས་
མཚན་པ་འཛིན་པ། ཞབས་གཉིས་མཉམ་པའི་སྟབས་ཀྱིས་བཞེངས་པ། དེའི་
ཐུགས་ཀར་ཐིག་ལེ་ལྔ་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཨ་སེར་པོ་
ལས་ཡུམ་ཤེར་ཕྱིན་མ་སྐུ་མདོག་སེར་མོ་ཞལ་གཅིག་ཕྱག་བཞི་མ། གཡས་དང་
པོས་ཐུགས་ཀར་སྐྱབས་ སྦྱིན་ གྱི་ཕྱག་རྒྱུ་དང༌། གཡོན་དང་པོས་མཉམ་གཞག་
མཛད་པ། གཡས་འོག་མས་རྡོ་རྗེ་དང་གཡོན་འོག་མས་གླེགས་བམ་འཛིན་པ།
ཞབས་སྐྱིལ་ཀྲུང་ གིས་བཞུགས་པ། ཕྱོགས་ བཅུའི་རྒྱལ་བ་སྲས་བཅས་ ཀྱིས་
བསྐོར་བ། ཞལ་ནས་ཤེར་ཕྱིན་གྱི་སྒྲ་འུར་འུར་བ་གསུང་ཞིང་སྤྲོས་བྲལ་དུ་ངེས་པ་
- 286 -
- 287-



ལྷང་ལྷང་བསྐྱེད་པར་མཛད་པ། དེའི་ཐུགས་ཀར་ཐིག་ལེ་དྲུག་པ་གཞལ་ཡས་ཁང་
གི་ནང་དུ་པད་ཟླའི་སྟེང་དུ་པཾ་སེར་པོ་ལས་ཐུབ་པ་བདུད་འདུལ་སྤྲུལ་སྐུའི་ཆ་
ལུགས་ཅན། གཡས་ས་གནོན་དང་གཡོན་མཉམ་གཞག་མཛད་པ། འཁོར་ས་
བཅུའི་བྱང་ཆུབ་སེམས་དཔའ་འབའ་ཞིག་གིས་བསྐོར་བ། དེའི་ཐུགས་ཀར་ཐིག་
ལེ་བདུན་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཧཱི༔དཀར་པོ་ལས་སྤྱན་
རས་གཟིགས་ཞལ་གཅིག་ཕྱག་བཞི་པ། དང་པོ་གཉིས་ཐུགས་ཀར་ཐལ་མོ་སྦྱར་
བ། ལྷག་མ་གཉིས་ཤེལ་ཕྲེང་དང་པད་དཀར་འཛིན་པ། ཞབས་སྐྱིལ་ཀྲུང་གིས་
བཞུགས་པ། འཁོར་བྱང་ཆུབ་སེམས་དཔའི་ཚོགས་ཀྱིས་བསྐོར་བ། དེའི་ཐུགས་
ཀར་ཐིག་ལེ་བརྒྱད་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཏཾ་ལྗང་ཁུ་ལས་
སྒྲོལ་མ་ལྗང་ཁུ་ཞལ་གཅིག་ཕྱག་གཉིས་མ། གཡས་མཆོག་སྦྱིན་གྱི་ཕྱག་རྒྱ་དང་།
གཡོན་ཨུཏྤ་ལ་མཐེབ་སྲིན་ གྱིས་ཐུགས་ཀར་འཛིན་པ། འཁོར་ཞི་བའི་ལྷ་མོ་
དཔག་ཏུ་མེད་པས་བསྐོར་བ། དེའི་ཐུགས་ཀར་ཐིག་ལེ་དགུ་པ་གཞལ་ཡས་ཁང་
གི་ནང་དུ་པད་ཉིའི་སྟེང་ན་ཏཾ་ལྗང་ནག་ལས་སྒྲོལ་མ་དྲག་མོ་ལྗང་ནག་ཞལ་གཅིག་
ཕྱག་བཞི་མ། དང་པོ་གཉིས་གྲི་ཐོད། འོག་མ་གཉིས་ཌཱ་མ་རུ་དང་ཁ་ཊཾ་ག་འཛིན་
པ། མི་ལྤགས་ཀྱི་གཡང་གཞི་དང༌། སྟག་ལྤགས་ཀྱི་ཤམ་ཐབས་དང་རུས་པའི་
རྒྱན་དྲུག་གསོལ་ཞིང་གཡོན་བརྐྱང་གིས་བཞུགས་པ། འཁོར་ལྷ་མོ་དྲག་མོའི་
ཚོགས་དཔག་ཏུ་མེད་པས་བསྐོར་བ་ཐམས་ཅད་ཀྱང་ཧཱུཾ་དང་ཕཊ་ཀྱི་སྒྲ་སྒྲོག་པ།
གར་སྟབས་ཀྱིས་ས་གཡོ་ཞིང་བསྐྱོད་པ། དེའི་ཐུགས་ཀར་ཐིག་ལེ་བཅུ་པ་གཞལ་
ཡས་ཁང་གི་ནང་དུ་པད་ཉིའི་སྟེང་ན་ཧཱུྃ་མཐིང་ནག་ལས་མི་གཡོ་བ་སྔོན་པོ་ཞལ་
• 288 -
གཅིག་ཕྱག་གཉིས་པ། ཁྲོ་ཞིང་གཏུམ་པ། གཡས་རལ་གྲི་དང༌། གཡོན་ཞགས་
པ་འཛིན་པ། སྦྲུལ་དང་རིན་པོ་ཆེས་བརྒྱན་ཅིང་གླང་ལྤགས་དང་སྟག་ཤམ་གསོལ་
བ། གཡས་བརྐྱང་གིས་ཚོགས་ཀྱི་བདག་པོའི་གདན་ལ་མེ་དཔུང་གི་དབུས་ན་ཁྲོ་
བོའི་ཚོགས་ཀྱིས་བསྐོར་ཏེ་བཞུགས་པ། དེའི་ཐུགས་ཀར་ཐིག་ལེ་བཅུ་གཅིག་པ་
གཞལ་ཡས་ཁང་གི་ནང་དུ་པད་ཟླའི་སྟེང་ན་ཧཱུྃ་དཀར་པོ་ལས་མགོན་པོ་ཨ་ཏི་ཤ་
ངོ་བོ་ཐུབ་པའི་དབང་པོ། རྣམ་པ་ལོངས་སྤྱོད་རྫོགས་སྐུའི་ཆ་ལུགས་ཅན། རྡོ་རྗེ་
དང་དྲིལ་བུ་འཛིན་པ། སྐྱིལ་ཀྲུང་གིས་བཞུགས་པ། དེའི་མདུན་དུ་ཐུབ་པ་ལོངས་
སྤྱོད་རྫོགས་སྐུའི་ཆ་ལུགས་ཅན། གཡས་སུ་སྤྱན་རས་གཟིགས། གཡོན་དུ་སྒྲོལ་
མ། རྒྱབ་ཏུ་མི་གཡོ་བ། ཤར་ལྷོར་ཇོ་བོ་པཎྜི་ཏའི་ཆ་བྱད་ཅན། ལྷོ་ནུབ་ཏུ་འབྲོམ་
དགེ་བསྙེན་གྱི་ཆ་བྱད་ཅན། ནུབ་བྱང་དུ་རྔོག་དང༌། བྱང་ཤར་དུ་ཁུ་སྟོན་གཉིས་
བོད་སྟོན་རབ་བྱུང་གི་ཆ་བྱད་ཅན། སྟེང་གི་ཆ་ལ་བརྒྱུད་པ་གསུམ་གྱི་བླ་མའི་
ཚོགས་རྣམས་བཞུགས་པ། དེའི་ཐུགས་ཀར་ཐིག་ལེ་བཅུ་གཉིས་པ་གཞལ་ཡས་
ཁང་གི་ནང་དུ་པད་ཟླའི་སྟེང་ན་ཧཱི༔དཀར་པོ་ལས་འབྲོམ་ཆོས་ཀྱི་རྒྱལ་པོ་ལོངས་
སྐུའི་རྣམ་པ་ཅན་གར་ཆས་སུ་བཞུགས་པ། སྐུ་ཤེལ་ལྟར་དྭངས་ཤིང་གསལ་བའི་
ངོས་ལ་དཀོན་མཆོག་གསུམ་གྱི་གཟུགས་བརྙན་ཇི་ལྟ་བ་བཞིན་དུ་འཆར་བ།
དགུང་ལོ་བཅུ་དྲུག་ལོན་པའི་ན་ཚོད་ཅན། གཡས་པད་དཀར་དང་གཡོན་དྲིལ་བུ་
འཛིན་པ། ཞབས་སྐྱིལ་ཀྲུང་གིས་བཞུགས་པའི་མདུན་དུ་ཕྱི་ལྟར་ན་རང་དང་ཆ་
ལུགས་མཚུངས་པའི་ཁྱེའུ་དཀར་པོ་བཞི། གཡས་སུ་སེར་པོ་བཞི། གཡོན་དུ་ལྗང་
གུ་བཞི། རྒྱབ་ཏུ་དམར་པོ་བཞི། ནང་ལྟར་ན་སྐུ་མཆེད་གསུམ་སོགས། གསང་བ་
- 289-



ལྟར་ན་རིགས་ལྔའི་ངོ་བོ། སྟེང་གི་ཆ་ལ་བརྒྱུད་པ་གསུམ་གྱི་བླ་མ་རྣམས་དང་།
གསང་བ་ཡེ་ཤེས་སོགས་མཁའ་འགྲོའི་ཚོགས་དུ་མ་རྣམས་ཨུ་རྒྱན་གྱི་ཡུལ་དུ་
མཛད་པ་མཛད་པ་ཇི་ལྟ་བ་བཞིན་གར་སྟབས་སྣ་ཚོགས་སུ་བསྒྱུར་བ། དེའི་
ཐུགས་ཀར་ཐིག་ལེ་བཅུ་གསུམ་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་མོ་
སེར་པོ་ལས་རྒྱལ་བ་བྱམས་པ་དགེ་སློང་གི་རྣམ་པ་ཅན་སྐུ་ལ་ཆོས་གོས་རྣམ་
གསུམ་གསོལ་བ། མཚན་དཔེ་དང་ལྡན་པ། ཆོས་འཆད་ཀྱི་ཕྱག་རྒྱ་མཛད་པ།
གཡས་གཡོན་ན་ནམ་མཁའ་དྲི་མ་མེད་པ་དང་བཙུན་པ་སྤྱན་རས་ གཟིགས་
གཉིས་དགེ་སློང་གི་ཆ་བྱད་ཅན་བཞེངས་ཏེ་བཞུགས་པ། སྟེང་གི་ཆ་ལ་འཕགས་
པ་ཐོགས་མེད་སོགས་རྒྱ་ཆེན་སྤྱོད་བརྒྱུད་ཀྱི་བླ་མའི་ཚོགས་རྣམས་བཞུགས་པ།
ཞལ་ནས་ཤེར་ཕྱིན་གྱི་བཀའ་ཟབ་མོ་རྣམས་སྒྲོག་ཅིང༌། དེའི་དོན་ལ་གཡེལ་བ་
མེད་བཞིན་དུ་ལྷའི་གནས་ལ་སོགས་པར་སྤྲུལ་པ་དཔག་ཏུ་མེད་པ་འགྱེད་ཅིང་
གདུལ་བྱ་རྣམས་ས་ལམ་ཕྱིན་ཅི་མ་ལོག་པ་ལ་འགོད་པར་མཛད་པ། དེའི་ཐུགས་
ཀར་ཐིག་ལེ་བཅུ་བཞི་པ་གཞལ་ཡས་ཁང་གི་ནང་དུ་པད་ཟླའི་གདན་ལ་དྷིཡིག་
གསེར་བཙོ་མ་ལྟ་བུ་ལས་མགོན་པོ་ཀླུ་སྒྲུབ་སེར་པོ་རབ་བྱུང་སྤྲུལ་སྐུའི་ཆ་ལུགས་
གཙུག་ཏོར་ཅན། སྦྲུལ་མགོ་བདུན་གྱི་གདེངས་ཀས་མཛེས་པ། ཕྱག་གཉིས་ཆོས་
འཁོར་གྱི་ཕྱག་རྒྱ་ཅན། ཞབས་སྐྱིལ་ཀྲུང་གིས་བཞུགས་པ། གཡས་གཡོན་དུ་ཇོ་
བོ་དང་སྤྱན་རས་གཟིགས་གཉིས་རབ་བྱུང་གི་རྣམ་པ་ཅན། སྟེང་གི་ཆ་ལ་འཇམ་
པའི་དབྱངས་དང་ཟླ་བ་གྲགས་པ་ལ་སོགས་པ་ཟབ་མོ་ལྟ་བརྒྱུད་ཀྱི་བླ་མའི་
ཚོགས་རྣམས་སྤྲུལ་པ་དུ་མ་འགྱེད་པ། སླར་ཡང་མི་རྟོག་པའི་དབྱིངས་སུ་ཡལ་
ཞིང༌། རང་རང་གི་སྐུའི་རྣམ་པར་ལམ་ལམ་འཆར་བས་བརྗོད་པ་དང་བཅས་པ་
དང་བརྗོད་ པ་ མེད་ པའི་ ཆོས་ སྣ་ ཚོགས་ སྟོན་ པ། ཡང་ རྗེ་བཙུན་འཇམ་པའི་
དབྱངས་གཙོ་བོར་བྱས་ནའང་ཆོག་པར་གསུངས་པས། དེ་ལྟར་བྱེད་ན་པད་ཟླའི་
གདན་ལ་དྷིཡིག་གསེར་བཙོ་མ་ལྟ་བུ་ལས་རྗེ་བཙུན་འཇམ་པའི་དབྱངས་མངོན་
རྟོགས་ལྟར་བསྒོམ་ཞིང༌། སྟེང་གི་ཆ་ལ་མགོན་པོ་ཀླུ་སྒྲུབ་དང་ཟླ་བ་གྲགས་པ་
སོགས་སྒོམ་ཚུལ་གོང་ལྟར་རོ། །དེའི་ཐུགས་ཀར་ཐིག་ལེ་བཅོ་ལྔ་པ་གཞལ་ཡས་
ཁང་གི་ནང་དུ་སེང་གེས་བཏེག་པའི་རིན་པོ་ཆེའི་ཁྲིའི་སྟེང་དུ་པདྨ་ཉི་མ་ཟླ་བའི་
གདན་ལ་ཧཱུཾ་མཐིང་ནག་ལས་རྒྱལ་བ་རྡོ་རྗེ་འཆང་ལོངས་སྤྱོད་རྫོགས་སྐུའི་ཆ་
ལུགས་ཅན་སྐུ་མདོག་སྔོན་པོ། རྡོ་རྗེ་དང་དྲིལ་བུ་ཐུགས་ཀར་བསྣོལ་ཏེ་འཛིན་པ།
ཞབས་རྡོ་ རྗེ་སྐྱིལ་ཀྲུང་གིས་བཞུགས་པ། གཡས་གཡོན་དུ་མཆོག་ཟུང་ལོངས་
སྐུའི་ཆ་ལུགས་ཅན་བཞེངས་པ། སྟེང་གི་ཆ་ལ་ཉམས་ལེན་བྱིན་རླབས་བརྒྱུད་པའི་
བླ་མ་ཏེ་ལོ་ནཱ་རོ་སོགས་དང་། ཡང་སྒོས་ནོར་བུའི་ཕྲེང་བའི་བརྒྱུད་པ་རྣམས་ཀྱིས་
བསྐོར་ནས་བཞུགས་པ། དེའི་ཐུགས་ ཀར་ཐིག་ལེ་བཅུ་དྲུག་པ་སྔར་ལྟ་བུའི་
གཞལ་ཡས་ཁང་མཛེས་ཤིང་ཡིད་དུ་འོང་བ་སྟོབས་དང་མི་འཇིགས་པ་སོགས་ཀྱི་
རང་བཞིན་ཅན་གྱི་དབུས་སུ་པད་ཟླའི་གདན་ལ་ཧཱུྃ་ཡིག་སེར་པོ་ཡོངས་སུ་གྱུར་པ་
ལས་བདག་ཉིད་སངས་རྒྱས་ཆོས་ཀྱི་སྐུ་ཟག་པ་མེད་པའི་ཡེ་ཤེས་ཅན། རྣམ་པ་
ལོངས་སྤྱོད་རྫོགས་པའི་སྐུ་སྐྱིལ་ཀྲུང་དང་མཉམ་གཞག་གིས་བཞུགས་པ་སེར་པོ།
ཆོས་ཀྱི་དབྱིངས་ལས་མི་གཡོ་བཞིན་དུ་སྐུ་གསུང་ཐུགས་ཀྱི་མཛད་པ་མཐའ་དག་
རྩོལ་མེད་ལྷུན་གྲུབ་ཏུ་འབྱུང་བའི་ངང་ནས་སྤྲུལ་སྐུ་དུ་མ་སྤྲུལ་ནས་གཞལ་ཡས་
• 291 -
- 290 -



ཁང་དེར་གནས་པ། རང་ཉིད་གཙོ་བོའི་སྙིང་གི་དཀྱིལ་དུ་བྱང་ཆུབ་ཀྱི་ཐིག་ལེ་
དྭངས་ཤིང་གསལ་བ་ཡུངས་འབྲུ་ཙམ་པ། དེ་རྒྱ་ཇེ་ཆེར་སོང་ནས་ནོར་བུ་རིན་པོ་
ཆེའི་སྣོད་རྒྱ་ཆེ་ཞིང་དཔངས་མཐོ་བ་དྭངས་ཤིང་འོད་འཚེར་བ། དེའི་ནང་དུ་རང་
གི་སེམས་ཐིག་ལེ་སེར་པོ་སྲན་མ་ཙམ་དྭངས་ཤིང་འོད་འཚེར་བ་མེར་མེར་གཡོ་
ཞིང་འཇུ་བ་ལྟ་བུ་དེ་རྒྱ་ཇེ་ཆེར་སོང་བས་ཐིག་ལེའི་རྒྱ་མཚོ་གསེར་བཙོ་མའི་མདོག་
ལྟར་དྭངས་ཤིང་ཁོད་སྙོམས་པ། གཞི་བརྟན་པ། རྒྱ་ཆེ་བ། ཁྱབ་ཆེ་བ། གཟུགས་
བརྙན་ཐམས་ཅད་འཆར་བའོ། །དེ་དག་ལ་སེམས་རྩེ་གཅིག་ཏུ་འཛིན་པ་དང་
གསལ་སྣང་ཅི་ཐོན་བྱ། ཐིག་ལེ་བཅུ་དྲུག་གི་ལྷ་ཚོགས་ཐམས་ཅད་ཀྱི་སྤྱི་བོར་ཨོཾ་
དཀར་པོ། མགྲིན་པར་ཨཱདམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུྃ་ལས་
འོད་ཟེར་འཕྲོས་པས་དག་པ་རབ་འབྱམས་ཀྱི་ཞིང་ཁམས་ནས་བསྒོམས་པ་དང་
འདྲ་བའི་ཡེ་ཤེས་པ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ ཀྱིས་
བསྐོར་བ་སྤྱན་དྲངས། ཛཧཱུྃ་བཾ་ཧོ༔ གཉིས་སུ་མེད་པར་གྱུར། པདྨ་ཀ་མ་ལ་ཡེ་ཧཱུཾ།
སླར་ཡང་ཐུགས་ཀའི་ཧཱུྃ་ལས་འོད་ཟེར་འཕྲོས་པས་དབང་གི་ལྷ་རྣམས་སྤྱན་དྲངས།
ཁྱེད་རྣམས་ཀྱིས་བདག་ལ་མངོན་པར་དབང་བསྐུར་དུ་གསོལ་ཞེས་གསོལ་བ་
བཏབ་པས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་
བསྐུར། ལུས་གང༌། དྲི་མ་དག ཆུ་ལྷག་མ་སྤྱི་གཙུག་ཏུ་འཁྱིལ་བ་ཡོངས་སུ་གྱུར་
པ་ལས་ རང་ རང་གི་ ས་བོན་གྱིས་དབུ་བ རྒྱན་པར་གྱུར། ཕྱག་དང་ཕྱག་ཡུལ་
གཉིས་སྟོང་ པའི། །རྣམ་དག་ སྐུ་ ལ་ཡེ་ཕྱག་ འཚལ། །སྐྱེ་གནས་འཇིག་པས་མ་
གོས་ པའི། །དྲི་མེད་མཆོད་ཚོགས་འབུལ་ལོ་ལྷ། །སྒོ་གསུམ་སྐྱེ་གནས་འཇིག་
• 292 •
བྲལ་བའི། །ཉེས་པའི་གཡང་ས་མཐོལ་ལོ་བཤགས། །སྟོང་ཡང་སྣ་ཚོགས་སྐུར་
སྟོན་པའི། །གྲངས་མེད་འདྲེན་ལ་རྗེས་ཡི་རང་། །སྨོན་དང་མཚན་མས་སྟོང་པ་ཡི།
འཁོར་ལོ་དབྱིངས་སུ་བསྐོར་དུ་གསོལ། །སྐྱེ་བས་སྟོང་པའི་ཆོས་སྐུ་ཁྱེད། །ལྷུན་
གྲུབ་གནས་པའི་རང་བཞིན་ལས། །གང་དུའང་འདའ་བར་མ་མཛད་ཅིག །དགེ་
བ་འདི་ཡིས་འཁོར་བ་རྣམས། །འདི་འདྲར་རྟོགས་ཏེ་འདི་འདྲ་བའི། །གཞལ་
ཡས་ཁང་དུ་འདྲོངས་གྱུར་ཏེ། །གསང་སྔགས་འདི་བཞིན་སྤྱོད་པར་བསྔོ། །གནས་
སྐབས་ཀྲྀ་ཡའི་ལྷ་ལྔ་བཞིན། །པད་དཀར་སྟོང་ལྡན་ལྟེ་བ་ལ། །ཟླ་བ་ཞུན་མའི་
གདན་སྟེང་དུ། །ཕྱི་ནང་གསང་བ་དེ་ཉིད་ཀྱི། །བསྐྱེད་རྫོགས་མཆོག་ཏུ་བསྔགས་
པར་ཤོག །གློ་བུར་འདི་ཡང་ཆོས་དབྱིངས་ལས། །ཐ་དད་ཅི་ཡང་ཡོད་མ་མཆིས།།
ཐ་དད་མེད་པར་ཕུན་ཚོགས་པའི། །བཀྲ་ཤིས་ཕུན་སུམ་ཚོགས་པར་ཤོག །
གཙང་མ་རིགས་ཀྱི་བཀྲ་ཤིས་ཤོག །ཐོག་མཐའ་བར་གསུམ་གཙང་མ་ལས། །
གཡོས་པ་མེད་པའི་བཀྲ་ཤིས་ཤོག །ཅེས་ཡན་ལག་བདུན་པ་ཕུལ། དེ་ནས། ཨོཾ་
སརྦ་ཏ་ཐཱ་ག་ཏ་ཨགྷཾ་པྲ་ཏཱིཙྪ་ཧཱུྃ་སྭཱཧཱ། དེ་བཞིན་དུ། པཱ་ཏྱཾ། པུཤྩ བྷཱུ་པེ། ཨཱ་ལོ་ཀེ།
གནྡྷེ། ནེ་ཝི་ཏྱ། ཤཔྟ། རཱུ་ པ། ཤལྟ། གནྡྷེ། ར་ ས། སྤརླུ་པྲ་ཏཱིཙྪ་ ཧཱུཾ་ སྭཱཧཱ། ཞེས་ཆུ་
གཉིས་ཉེར་སྤྱོད་རོལ་མོ་འདོད་ཡོན་ལྔ་རྣམས་སྔགས་དང་ཕྱག་རྒྱ་དང་བཅས་པས་
འབུལ། དེ་ནས། མ་དག་ཞིང་གི་འཇིག་རྟེན་ཇི་སྙེད་པ། །དག་པ་རབ་འབྱམས་
ལྷ་ཡི་གཞལ་ཡས་སུ། །མངོན་པར་ལེགས་བསྒྱུར་བཅོམ་ལྡན་ཐུབ་པ་ཆེ། །རྗེ་
བཙུན་ཕྱག་ན་པདྨོའི་ཚོགས་ལ་བསྟོད། །སྡེ་སྣོད་གསུམ་གྱི་ཡུམ་ཆེན་ཤེར་ཕྱིན་མ།
སངས་རྒྱས་ཞི་དང་ཁྲོ་བོ་མཁའ་འགྲོའི་ཚོགས། །ཀུན་འདུས་བཀའ་གདམས་
- 293 -



ལྷག་པའི་ལྷ་མཆོག་བཞི། །སྐྱབས་མཆོག་ཡི་དམ་ཆོས་སྐྱོང་རྣམས་ལ་བསྟོད། །རྒྱུ་
ཆེན་སྤྱོད་དང་ཟབ་མོ་ལྟ་བའི་ལམ། །ཉམས་ལེན་སྙན་རྒྱུད་གདམས་པ་མཆོག་གི་
གཏེར། །རྒྱུན་ཆད་མེད་པར་འཛིན་ཅིང་སྤེལ་མཁས་པ། །ལྷ་ཆོས་བདུན་ལྡན་
བརྒྱུད་པ་རྣམས་ལ་བསྟོད། །གདོད་ནས་རྣམ་དག་སྣང་སྟོང་དག་པའི་གཤིས། །
བཞིན་ལག་མཚན་དཔེའི་འཇའ་ཚོན་རྣམ་བཀྲ་བ། །འགྱུར་མེད་ཆོས་སྐུ་གསལ་
སྟོང་རླུང་སེམས་ཟུང་། །ཆེས་ཕྲ་ཐིག་ལེའི་རྣམ་པར་ཤར་ལ་བསྟོད། །ལྷ་ཆོས་
བདུན་གྱི་ཉིང་ཁུ་ཐིག་ལེའི་ཆོས། །ཉམས་སུ་བསྟར་བས་ཚེ་འདིར་ཟུང་འཇུག་སྐུ།།
མངོན་དུ་བྱས་ཏེ་དོན་གཉིས་མ་ལུས་པ། །འབད་མེད་ལྷུན་གྱིས་གྲུབ་པར་བྱིན་
གྱིས་རློབས། །ཞེས་བསྟོད། དེ་ནས་ཐིག་ལེ་བཅུ་དྲུག་གི་ལྷ་ཚོགས་རྣམས་ཀྱི་
ཐུགས་ཀར་སོ་སོའི་ས་བོན་གྱི་མཐར་སྔགས་ཕྲེང་བཀོད་ལ། དེ་ལས་འོད་ཟེར་
སྤྲོས་ནས་ཕྱོགས་བཅུའི་རྒྱལ་བ་སྲས་བཅས་མཆོད་པ་དང་། སེམས་ཅན་ཐམས་
ཅད་ཀྱི་སྡིག་སྒྲིབ་སྦྱོང་ཞིང༌། སྐུ་གསུང་ཐུགས་ཀྱི་བྱིན་རླབས་འབབས་པའི་
དམིགས་པ་དང་བཅས་ཐིག་ལེ་དང་པོ་ལ་མ་ཎི། གཉིས་པ་ལ། ཨོཾ་མུ་ནེ་མུ་ནེ་
མཧཱ་མུ་ནེ་ཡེ་སྭཱཧཱ། གསུམ་པ་དང་བཞི་པ་ལ་ཡིག་དྲུག ལྔ་པ་ལ། ཏདྱ་ཐཱ། ཨོཾ་ག་
ཏེ་ག་ཏེ་པཱ་ར་ག་ཏེ་པཱ་ར་སཾ་ག་ཏེ་བོ་དྷི་ཡེ་སྭཱཧཱ། དྲུག་པ་ལ། མུ་ནེ། བདུན་པ་ལ་
ཡིག་དྲུག བརྒྱད་པ་ལ། ༀ་ཏཱ་རེ་ཏུཏྟཱ་རེ་ཏུ་རེ་སྭཱཧཱ། དགུ་པ་ལ། སཱཧཱའི་ཚབ་ཏུ་ཧཱུྃ་
ཕཊ་སྦྱར། བཅུ་པ་ལ། ༀ་ཙཎྜ མཧཱ་རོ་ཥ་ཎ་ཧཱུྃ་ཕཊ། བཅུ་གཅིག་པ་ལ། བཀའ་
གདམས་ལྷ་བཞི་གའི་སྔགས་བཟླ་བར་གསུང་། དམ་པ་གོང་མ་འགས་ཇོ་བོ་རྗེའི་
མཚན་སྔགས། ཨོཾ་མཧཱ་གུ་རུ་དཱི་པཾ་ཀ་ར་ཨ་ཏི་ཤ་སྭཱཧཱ། ཞེས་བཟླ་བར་གསུང་།
- 294 -
བཅུ་གཉིས་པ་ལ་ཡིག་དྲུག བཅུ་གསུམ་པ་ལ། ༀ་མཻ་ཏྲི་མེ་ཏཱི་མཧཱ་མེ་ཏྲི་ཡེ་སྭཱཧཱ།
བཅུ་བཞི་པ་ལ། ཨོཾ་ཝ་གི་ཤྭ་རི་མྱི་དང་ཨ་བཟླ། བཅོ་ལྔ་པ་ལ། ཨོཾ་ཨཱ་བཛྲ་དྷིཀ་
ཧཱུྃ་ཧཱུྃ། བཅུ་དྲུག་པ་ལ། ཨོཾ་ཨཱ༔ཧཱུྃ། ཞེས་ པ་ རྣམས་ བརྒྱ་སྟོང་སོགས་ཅི་ནུས་སུ་
བཟླ། ཐིག་ལེ་བཅུ་དྲུག་པ་ལ་དམ་པ་གོང་མ་འགས་སངས་རྒྱས་ཆོས་སྐུའི་མཚན་
སྔགས། ཨོཾ་དྷརྨ་ཀཱ་ཡ་སིདྡྷི་ཧཱུྃ། ཞེས་པ་བཟླ་བར་གསུང་། ཐིག་ལེ་ཐམས་ཅད་ལ་
མ་ཎི་རྐྱང་པ་བཟླས་ཀྱང་ཆོག་པར་བཀའ་གདམས་གླེགས་བམ་གྱི་ཆ་ལག་ལས་
བཤད་ པས་གང་མོས་ བྱའོ། །དེ་ནས། ཨོཾ་བཛྲ་སཏཱ་ས་མ་ཡ། མ་ནུ་པཱ་ལ་ཡ།
བཛྲ་སཏྭ་ཏྭེ་ནོ་པ་ཏིཥྛ། དྲི་བྷོ་མེ་བྷཱ་ཝ། སུ་ཏོ་བྱོ་མེ་བྷཱ་ཝ། སུ་པོ་སྐྱོ་མེ་བྷཱ་ཝ། ཨ་ནུ་
རཀྟ་མེ་བྷཱ་ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ་ཙིཏྟཾ་ཤྲཱི་ཡཾ་ཀུ་རུ་ཧཱུཾ། ཧ་ཧ་
ཧ་ཧ་ཧོ་བྷ་ག་ཝཱན། སརྦ་ཏ་ཐཱ་ག་ཏ་བཛྲ་མ་མེ་མུཉྩ། བཛྲ་བྷ་ཝ། མཧཱ་ས་མ་ཡ་
སཏྭ་ཨཱ༔ཧཱུྃ་ཕཊ། ཅེས་ཡིག་བརྒྱ་མང་དུ་བཟླ། དེ་ནས་རང་ཉིད་གཙོ་བོའི་ཐུགས་
ཀར་ཐིག་ལེ་སེར་པོ་ཡུངས་འབྲུ་ཙམ་དྭངས་ཤིང་གསལ་བ་དེ་ལས་འོད་ཟེར་
འཕྲོས་སྣོད་བཅུད་ཐམས་ཅད་འོད་དུ་ཞུ་ནས་བཀོད་པ་བསམ་གྱིས་མི་ཁྱབ་པའི་
ལྷའི་གཞལ་ཡས་ཁང་ལ་ཐིམ་ཞིང་། ཐིག་ལེ་བཅོ་ལྔ་པའི་བར་གྱི་ལྷ་དང་གཞལ་
ཡས་ཁང་དེ་རྣམས་ཀྱང་རང་རང་གི་ཁ་དོག་གི་ཐིག་ལེར་གྱུར་ནས། ཕྱི་མ་ཕྱི་མ་
ནང་མ་ནང་མ་ལ་ཐིམ་ནས་ཐིག་ལེ་སེར་པོ་སྲན་མ་ཙམ་ཞིག་ཏུ་གྱུར། དེ་ཉིད་
བདག་ཉིད་སངས་རྒྱས་ཆོས་སྐུའི་སྤྱི་བོའི་ཨོཾ་ལ་ཐིམ། ༀ་ཡང་ཨཱལ་ཐིམ། ཨཱཧཱུྃ་
ལ་ཐིམ། ཧཱུྃ་ཡང་ཤིན་ཏུ་ཕྲ་བའི་རླུང་སེམས་བྱང་ཆུབ་ཀྱི་ཐིག་ལེ་ལ་ཐིམ་ནས།
295-



སྟོང་ཉིད་སྙིང་རྗེ་གཉིས་སུ་མེད་པར་གྱུར། སྟོང་པའི་ངང་ལས་རང་ཉིད་སྤྱན་རས་
གཟིགས་ཞལ་གཅིག་ཕྱག་གཉིས་པའི་སྐུར་བཞེངས་པའི་སྤྱི་བོར་ཨོཾ། མགྲིན་པར་
ཨཱ༔ ཐུགས་ ཀར་ཧཱུཾ་གིས་མཚན་པར་བསམ་མོ། །དེ་ནས་ལས་བུམ་ཐོག་མར་
བསྒྲུབ་པར་གསུངས་པས། མདུན་དུ་སྟེགས་བུའི་ཁར་པད་འདབ་ལ་ཀུ་ཤ་བཏིང་
བའི་སྟེང་དུ་ལས་བུམ་བཞག དེའི་མདུན་དུ་ཉེར་སྤྱོད་བཤམས་ལ། ཨ་མྲྀ་ཏས་
ལས་བུམ་བསངས། སྭ་བྷ་ཝས་སྦྱངས། སྟོང་པའི་ངང་ལས་པཾ་ལས་རིན་པོ་ཆེའི་
བུམ་པ་དཀར་པོ་ལྟོ་བ་ཆེ་བ། མགྲིན་པ་རིང་བ། མཆུ་འཕྱང་བ་ལ་སོགས་པའི་
མཚན་ཉིད་ཐམས་ཅད་དང་ལྡན་པར་གྱུར། ཨོཾ་ཏཱསྟེ་ཏཱཔེ་མཧཱ་ཏསྟེ་ སྭཱཧཱ། ལྷའི་ ཆུ་
བོ་གངྒཱ་དང་བུམ་པའི་ཆུ་དབྱེར་མི་ཕྱེད་པར་གྱུར་པའི་སྟེང་དུ་པཾ་ལས་པདྨ་དང་རཾ་
ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་མཐིང་ནག་ལས་ཁྲོ་བོ་མི་གཡོ་བ་སྐུ་
མདོག་སྔོན་པོ་ཞལ་གཅིག་ཕྱག་གཉིས་པ་ཁྲོ་ཞིང་གཏུམ་པ། གཡས་རལ་གྲི་དང་
གཡོན་ཞགས་པ་འཛིན་པ། སྦྲུལ་དང་རིན་པོ་ཆེས་བརྒྱན་ཅིང་། གླིང་ལྤགས་དང་
སྟག་ ཤམ་ གསོལ་བ། ཚོགས་ ཀྱི་ བདག་ པོའི་ གདན་ ལ་ གཡས་ བརྐྱང་ གིས་
བཞུགས་པའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ། ཐུགས་ཀའི་ཧཱུྃ་ལས་
འོད་ཟེར་འཕྲོས། རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་པ་
སྤྱན་དྲངས། གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུྃ་ལས་འོད་ཟེར་
འཕྲོས། དབང་ གི་ ལྷ་རྣམས་སྤྱན་དྲངས། འདི་ལ་མངོན་པར་དབང་བསྐུར་དུ་
གསོལ། ཞེས་གསོལ་བ་བཏབ་པས། ཨོཾ་བཛྲ་བྷ་ཝ་ཨ་བྷི་ཥིཉྩ་ཧཱུཾ། ཞེས་དབང་
བསྐུར་བས་ལུས་གང་དྲི་མ་དག་ཆུ་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་
པ་ལས་མི་བསྐྱོད་པས་དབུ་བརྒྱན་པར་གྱུར། མཆོད་པ་བྱིན་གྱིས་བརླབས་ལ།
ཨོ་ཨཱརྱ་ཨ་ཙ་ལ་ཨགྷཾ་ནས་ཤཔྟའི་བར་གྱིས་མཆོད་ནས། སྐུ་མདོག་སྔོན་པོ་རལ་
གྲི་ཞགས་པ་འཛིན། །གཡས་བསྐུམས་གཡོན་བརྐྱངས་བདུད་བཞི་རབ་ཏུ་
འཇོམས། །མ་གཡོ་མི་གཡོ་གཡོ་བ་མི་མངའ་བའི། །བཅོམ་ལྡན་མི་གཡོ་མགོན་
ལ་ཕྱག་འཚལ་བསྟོད། །དེ་ནས་གཟུངས་ཐག་བཟུང་ལ་རང་གི་ཞལ་ནས་སྔགས་
ཀྱི་ཕྲེང་བ་གཟུངས་ཐག་ལ་འཁྲིལ་ཏེ་སོང་བས་བུམ་པའི་ནང་གི་ལྷའི་ཐུགས་རྒྱུད་
བསྐུལ། སྐུ་ལས་བདུད་རྩིའི་རྒྱུན་བབས་པས་བུམ་ཆུ་ཡེ་ཤེས་ཀྱི་བདུད་རྩིར་གྱུར་
པར་བསམས་ལ། ༀ་ཙཎྜ་མཧཱ་རོ་ཥ་ཎ་ཧཱུྃ་ཕཊ། ཅེས་པ་ཇི་ལྟར་རིགས་པ་བཟླས་
ལ། བཟླས་པའི་མཐར་གོང་བཞིན་མཆོད་བསྟོད་ནས། བུམ་པའི་ཁ་རྒྱུན་གྱི་ཆུས་
བུམ་པ་བསངས་ལ། ཇི་ སྲིད་དཀྱིལ་འཁོར་ གྱི་བྱ་བ་མ་རྫོགས་པ་དེ་ སྲིད་དུ་
བགེགས་རྣམ་པར་བཟློག་པའི་འཕྲིན་ལས་མཛོད་ཅིག ཅེས་འཕྲིན་ལས་བཅོལ།
ཨོཾ་བཛྲ་མུཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་འོད་དུ་ཞུ་
ནས་བུམ་པའི་ཆུ་དང་རོ་གཅིག་ཏུ་གྱུར། ཅེས་བརྗོད་དོ། །དེ་ནས་མདུན་བསྐྱེད་
དཀྱིལ་འཁོར་བསྒྲུབ་ཅིང་མཆོད་པ་ནི། བུམ་པ་རྣམས་དཀྱིལ་འཁོར་དང་ཐ་མི་
དད་དུ་ཆོ་ག་གཅིག་གིས་བསྒྲུབ་ཆོག་པར་གསུངས་པས་ལས་བུམ་གྱི་ཆུས་དཀྱིལ་
འཁོར་དང་བུམ་པ་རྣམས། ༀ་ཙཎྜ་མཧཱ་རོ་ཥ་ཎ་ཧཱུྃ་ཕཊ། ཅེས་བརྗོད་ཅིང་
བསངས། སྭ་བྷཱ་ཝས་སྟོང་པར་སྦྱངས། སྟོང་པའི་ངང་ལས་ཐིག་ལེ་བཅུ་དྲུག་གི་
དཀྱིལ་འཁོར་རྟེན་དང་བརྟེན་པར་བཅས་པ་ཡོངས་སུ་རྫོགས་པར་བསྐྱེད་པ་ནི་
-296-
-297-



སྔར་དཀྱིལ་འཁོར་འབྲི་བའི་ཚེ་འོག་ གཞིའི་སྟེགས་བུ་ཐིག་ལེ་དང་པོ་བཞིའི་
དཀྱིལ་འཁོར་དུ་བསྐྱེད་དེ། གནས་ཁང་གི་ཐིག་ལེའི་གཞལ་ཡས་ཁང་གི་ནང་དུ་
སྟེགས་བུའི་སྟེང་དུ་དཀྱིལ་འཁོར་ བྲི་བར་བཤད་པ་བཞིན་དུ་ཐིག་ལེ་དང༌པོ་
བཞིའི་དཀྱིལ་འཁོར་གསལ་བཏབ་ལ། དེའི་ནང་དུ་ཕྱི་བཀོད་པ་བསམ་གྱིས་མི་
ཁྱབ་པའི་ཐིག་ལེའི་དཀྱིལ་འཁོར་བསྐྱེད་དེ། དེའི་གཞལ་ཡས་ཁང་གི་དབུས་སུ་
ཐུགས་རྗེ་ཆེན་པོ་རྒྱལ་བ་རྒྱ་མཚོ་ཕྱག་སྟོང་སྤྱན་སྟོང་མངོན་རྟོགས་ལྟར་བསྐྱེད།
དཀྱིལ་འཁོར་ཐམས་ཅད་རང་གི་སེམས་ཀྱི་ཆ་ཤས་ལས་གྲུབ་པར་མོས་ནས་དེའི་
ང་རྒྱལ་འཛིན་བཞིན་དུ་རང་ཉིད་ཐུགས་རྗེ་ཆེན་པོ་ཞལ་གཅིག་ཕྱག་གཉིས་པ་
ཞིག་ལོགས་སུ་བྱེ་ནས། རང་གི་མཐའ་སྐོར་དུ་སེམས་ཅན་ཐམས་ཅད་ཡོད་པར་
མོས་ནས་རང་གིས་སྣ་དྲངས་སེམས་ཅན་ཐམས་ཅད་ཁྲིད་དེ་ཐུགས་རྗེ་ཆེན་པོ་
རྒྱལ་བ་རྒྱ་མཚོའི་གཞལ་ཡས་ཁང་གི་ནང་དུ་ཞུགས། ཐུགས་རྗེ་ཆེན་པོ་རྒྱལ་བ་རྒྱ་
མཚོ་འཁོར་དང་བཅས་པ་མངོན་སུམ་དུ་མཐོང་བར་མོས་ལ་དད་གུས་ཤུགས་དྲག་
པོས། ཕྱག་དང་ཕྱག་ཡུལ་གཉིས་སྟོང་པའི། །ཞེས་པ་ནས། གཡོས་པ་མེད་པའི་
བཀྲ་ཤིས་ཤོག །ཅེས་པའི་བར་ཡན་ལག་བདུན་པ་ཕུལ། གུས་པ་ཆེན་པོས་སྐོར་
བ་ལན་མང་དུ་བྱ་ཞིང༌། ཉེར་སྤྱོད་རོལ་མོ་འདོད་ཡོན་ལྔ་དང་བཅས་པས་མཆོད།
བསྟོད་པས་བསྟོད་ནས། གསོལ་བ་ཤུགས་དྲག་ཏུ་བཏབ་པས་ཐུགས་རྗེ་ཆེན་པོ་
རྒྱལ་བ་རྒྱ་མཚོའི་སྐུའི་བ་སྤུའི་བུ་ག་རེ་རེར་ཡང་སངས་རྒྱས་ཀྱི་ཞིང་གྲངས་མེད་པ་
མཐོང་ཞིང༌། དེ་དག་རྣམས་ལའང་མཆོད་པ་སོགས་ཡིད་ཀྱིས་བྱས་ཏེ་དད་པ་དང་
བཅས་པའི་ངང་ནས་རྒྱལ་བ་རྒྱ་མཚོའི་ཐུགས་ཀར་ཟླ་གདན་ལ་ཧཱིཝཡིག་གི་མཐར་
-298 -
ཡི་གེ་དྲུག་པས་བསྐོར་བ་ལ་དམིགས་ཏེ་ཡིག་དྲུག་ཅི་ནུས་སུ་བཟླས་པས། ལྷ་
ཚོགས་རྣམས་ཀྱི་སྐུ་གསུང་ཐུགས་ལས་འོད་ཟེར་དཀར་དམར་མཐིང་གསུམ་
བདུད་རྩིའི་ཆུ་རྒྱུན་དང་བཅས་པ་བྱུང་། རང་གི་གནས་གསུམ་དུ་ཐིམ་པས་སྡིག་
སྒྲིབ་ཐམས་ཅད་དག་དངོས་གྲུབ་ཐམས་ཅད་ཐོབ་པར་བསམ་མོ། །དེ་ནས་
མ་ཎིའི་བཟླས་པ་ཡུན་རིང་དུ་བྱས་པས་ཐུགས་རྗེ་ཆེན་པོ་རྒྱལ་བ་རྒྱ་མཚོ་དགྱེས་
ནས་ཐུགས་ཀའི་གཞལ་ཡས་ཁང་གི་སྒོ་ཝལ་གྱིས་ཕྱེ། རང་གིས་སྣ་དྲངས་སེམས་
ཅན་ཐམས་ཅད་གཞལ་ཡས་ཁང་གི་ནང་དུ་ཞུགས་ཏེ་ཕྱི་རོལ་ཏུ་གཅིག་ཀྱང་མ་
ལུས་པར་བསམས་ལ། ཐིག་ལེ་གཉིས་པ་སྟོང་གསུམ་མི་མཇེད་ཀྱི་བཀོད་པའི་
ཐིག་ལེའི་གཞལ་ཡས་ཁང་གི་དབུས་སུ་ཐུབ་པ་ཆེན་པོ་འཁོར་དང་བཅས་པ་
བཞུགས་པ་མངོན་སུམ་དུ་མཐོང་བར་བསམས་ལ། སྔར་ལྟར་ཡན་ལག་བདུན་པ་
དང༌། མཆོད་བསྟོད་སྐོར་བ་བཟླས་པ་རྣམས་ལ་འབད་པས་ཐུབ་པ་ཆེན་པོའི་སྐུ་
ལས་བདུད་རྩིའི་རྒྱུན་བབས་ཏེ་བྱིན་རླབས་ཞུ་བ་སོགས་གོང་ལྟར་བྱ། དེ་བཞིན་
དུ་ཐིག་ལེ་བཅུ་དྲུག་པའི་བར་ལ་རིམ་པ་བཞིན་དུ་བྱ་ཞིང་། སྒྲུབ་གྲོགས་དགེ་སློང་
བཅུ་དྲུག་ལོངས་པ་ཡོད་ཚེ་ཕྱོགས་རེར་དགེ་སློང་བཞི་བཞི་བཞུགས་ནས་གཟུངས་
ཐག་འཐེན། ཐིག་ལེ་དང་པོ་ནས་བཅུ་དྲུག་པའི་བར་ལ་བཟླས་པའི་ཚེ་གཟུངས་
རྡོར་བུམ་པ་སོ་སོའི་སྟེང་དུ་རིམ་གྱིས་སྤོ། ཐིག་ལེའི་སྒྲུབ་པ་ཡུན་རིང་དུ་བྱེད་པ་
ཡིན་ན། སྒྲུབ་པ་ནམ་བྱེད་ཀྱི་རིང་བཟླས་པ་རྒྱུན་མ་ཆད་པར་དགོས་པས་ཕྱོགས་
བཞི་ནས་དགེ་སློང་བཞིས་བཀའ་གདམས་ལྷ་བཞིའི་གཟུངས་ཐག་འཐེན་པར་
གསུངས་པས། ཐུབ་ པའི་ ཤར། སྤྱན་རས་ གཟིགས་ ཀྱི་ལྷོ། མི་གཡོ་བའི་ནུབ།
-299-



སྒྲོལ་མའི་གཟུངས་ཐག་བྱང་ནས་འཐེན་ཏེ་སྒྲུབ་པ་ནམ་བྱེད་ཀྱི་རིང་དེ་བཞི་རྒྱུན་
མ་ཆད་པར་བྱའོ། །ཆོ་ག་བྱ་ཚུལ་དེ་ནི་བཀའ་གདམས་གླེགས་བམ་ལས་བཤད་
པ་ལྟར་ཐིག་ལེའི་སྒྲུབ་པ་རྒྱས་པའི་ལུགས་ཡིན་ལ། དེ་ལས་ཅུང་ཟད་བསྡུས་པ་
བྱེད་ན། ཐིག་ལེ་བཅུ་དྲུག་གི་མངོན་རྟོགས་རྣམས་དཀྱུས་གཅིག་ཏུ་གསལ་
བཏབ་ནས་ཐུགས་རྗེ་ཆེན་པོ་རྒྱལ་བ་རྒྱ་མཚོ་ལ་ཡན་ལག་བདུན་པ་མཆོད་བསྟོད་
སྐོར་བ་བཟླས་པ་བྱིན་རླབས་ཞུ་བ་ནས་ཐིག་ལེ་བཅུ་དྲུག་པའི་བར་རིམ་བཞིན་
བྱའོ། །དེ་ལས་ཀྱང་བསྡུས་པ་བྱེད་ན་ཐིག་ལེ་བཅུ་དྲུག་གི་མངོན་རྟོགས་རྣམས་
དཀྱུས་གཅིག་ཏུ་བསྐྱེད་ལ། དབང་བསྐུར་རྒྱས་བཏབ་བྱས་ནས་མཆོད་པའི་ཚེ་
ཐིག་ལེ་བཅུ་དྲུག་གི་ཐུགས་ཀའི་གཞལ་ཡས་ཁང་རྣམས་ཅིག་ཅར་དུ་སྒོ་ཕྱེ་ལ་ལྷ་
ཚོགས་ཐམས་ཅད་མངོན་སུམ་དུ་མཐོང་བར་མོས་ནས་ཡན་ལག་བདུན་པ་མཆོད་
བསྟོད་བཟླས་པ་རྣམས་ཚར་གཅིག་བྱའོ། །བཟླས་བའི་སྔགས་ནི་ཐིག་ལེ་དང་པོ་
ལ་མ་ཎི་བཟླ་བ་ནས་ཐིག་ལེ་བཅུ་དྲུག་པ་ལ་འབྲུ་གསུམ་དང་དྷརྨཱ་ཀཱ་ཡ་བཟླ་བའི་
བར་སྔགས་རྣམས་དཀྱུས་གཅིག་ཏུ་བཟླ་བའམ། ཐམས་ཅད་ལ་མ་ཎི་བཟླས་ཀྱང་
ཆོག་པར་བཀའ་གདམས་གླེགས་བམ་ལས་ཡང་ཡང་གསུངས་པས་གང་མོས་
བྱའོ། །དེ་ལྟར་ཆོ་ག་ལ་རྒྱས་བསྡུས་སྣ་ཚོགས་ཡོད་པ་ལས། འོག་ཏུ་བདག་ཉིད་
འཇུག་ཅིང་དབང་བླང་བ་སོགས་ཆོ་ག་ཆེ་བར་ཡོང་པས་ཆོ་ག་ཟོར་ཡང་པའི་ཕྱིར་
དཀྱིལ་འཁོར་སྒྲུབ་པའི་ཆོ་ག་བསྡུས་པའི་ལུགས་སུ་བྱ་བ་ནི། ལས་བུམ་གྱི་ཆུས་
དཀྱིལ་འཁོར། ༀ་ཙཎྜ་མཧཱ་རོ་ཥ་ཎ་ཧཱུྃ་ཕཊ། ཅེས་བརྗོད་ཅིང་བསངས། ཨོཾ་སྭ་བྷཱ་
ཝ་ཤུདྡྷསརྦ་དྷརཿསྭ་བྷཱ་ཝ་ཤུདྡྷོཉཧཾ། སྣོད་བཅུད་ཀྱིས་བསྡུས་པའི་བརྟན་གཡོའི་
ཆོས་ཐམས་ཅད་སྟོང་པ་ཉིད་དུ་གྱུར། སྟོང་པའི་ངང་ལས་རང་གི་སེམས་ཀྱི་ཆ་
ཤས་ལས་གྲུབ་པའི་འཇའ་ཚོན་སྣ་ལྔའི་གུར་ཁྱིམ་གྱི་དབུས་སུ་པད་དཀར་འདབ་
མ་སྟོང་ལྡན་གྱི་ལྟེ་བར་གཞལ་ཡས་ཁང་གྲུ་བཞི་སྒོ་བཞི། འདོད་སྣམ་ཕ་གུ་དྲ་བ་
དྲ་ཕྱེད་མདའ་ཡབ་པུ་ཤུ་རྟ་བབས་སོགས་མཚན་ཉིད་ཐམས་ཅད་ཡོངས་སུ་རྫོགས་
པ། ནང་ གི་སྟེང་དང་ཤར་དཀར། ལྷོ་སེར། ནུབ་དམར། བྱང་ལྗང་། འོག་སྔོན་
པོར་གྱུར་པའི་ཁ་དོག་སོ་སོའི་ རང་མདོག་ལྟར་འཆར་བ་ལ་རྣམ་པ་ཡི་གེའི་
གཟུགས་ཅན་གྱིས་བར་མཚམས་མེད་པར་ཁྱབ་པ། ཁ་དོག་དང་དབྱིབས་རྣམས་
མ་འདྲེས་པར་སོ་སོར་བཀྲ་བའི་སྟེང་གི་ཡི་གེ་ཐམས་ཅད་ཨོཾ། ཤར་མ། ལྷོ་ཎི།
ནུབ་པད། བྱུང་མེ། འོག་ཧཱུྃ་དུ་སྣང་བའི་གཞལ་ཡས་ཁང་གི་དབུས་སུ་པཾ་དཀར་
པོ་ལས་ནམ་མཁས་གར་ཁྱབ་ཏུ་ཁྱབ་པའི་པདྨ་དཀར་པོའི་སྟེང་དུ་ཨཱདཀར་པོ་
ཡོངས་སུ་གྱུར་པ་ལས་ཟླ་བའི་དཀྱིལ་འཁོར་པདྨའི་ལྟེ་བ་དང་མཉམ་པ། དེའི་
སྟེང་དུ་ཧཱིདཀར་པོ་ཡོངས་སུ་གྱུར་པ་ལས་ཐིག་ལེ་དཀར་པོ་ནམ་མཁའ་ལྟར་
མཐའ་དང་བྲལ་བའི་རང་བཞིན་ཅན་ཡོངས་སུ་གྱུར་པ་ལས་བཀོད་པ་བསམ་
གྱིས་མི་ཁྱབ་པའི་ཐུགས་རྗེ་ཆེན་པོ་རྒྱལ་བ་རྒྱ་མཚོ་ནམ་མཁས་གར་ཁྱབ་ཏུ་སྐུས་
ཁྱབ་པ། དབུ་བཅུ་གཅིག་ཕྱག་སྟོང་སྤྱན་སྟོང་དང་ལྡན་པ། རྩ་ཞལ་དཀར་གཡས་
དམར་གཡོན་ལྗང་། དེའི་སྟེང་གི་ཞལ་དབུས་ལྗང་གཡས་དཀར་གཡོན་དམར།
དེའི་སྟེང་གི་ཞལ་དབུས་དམར་གཡས་ལྗང་གཡོན་དཀར་བ། དེའི་སྟེང་ན་ཁྲོ་ཞལ་
ནག་པོ་མཆེ་བ་གཙིགས་པ། སྤྱན་གསུམ་པ། རལ་པ་དམར་སེར་གྱེན་དུ་བརྗེས་
པ། དེའི་ སྤྱི་བོར་ཞི་བའི་ཞལ་དམར་པོ་གཙུག་ཏོར་ཅན། རྩ་བའི་ ཕྱག་དང་པོ་
- 30i-
- 300-



གཉིས་ཐུགས་ཀར་ཐལ་མོ་སྦྱར་བ། གཡས་གཉིས་པ་ན་བགྲང་ཕྲེང་། གསུམ་པ་
ན་མཆོག་སྦྱིན་གྱི་ཕྱག་རྒྱ་ལས་བདུད་རྩི་འབབ་པའི་རྒྱུན་གྱིས་ཡི་དྭགས་རྣམས་
ཚིམ་པར་བྱེད་པ། བཞི་པ་ན་འཁོར་ལོ། གཡོན་གྱི་གཉིས་པ་ན་པདྨ། གསུམ་པ་
ན་རིལ་བ་སྤྱི་བླུགས། བཞི་པ་ན་མདའ་གཞུ་འཛིན་པ། ཕྱག་ལྷག་མ་དགུ་བརྒྱ་
དང་དགུ་བཅུ་རྩ་གཉིས་པོ་ཐམས་ཅད་མཆོག་སྦྱིན་མཛད་པ། ཞབས་རྡོ་རྗེ་སྐྱིལ་
ཀྲུང་གིས་བཞུགས་པ། བ་སྤུའི་བུ་ག་རེ་རེ་ན་སངས་རྒྱས་ཀྱི་ཞིང་གྲངས་མེད་པ།
དེ་རྣམས་ན་སངས་རྒྱས་བྱང་སེམས་མཐའ་ཀླས་པ་བཞུགས་པ། གནས་གསུམ་
གྱི་ཡིག་འབྲུ་ལས་འོད་ཟེར་གྱི་ཚོགས་འཕྲོས་པས་སེམས་ཅན་གྱི་དོན་དཔག་ཏུ་
མེད་པ་མཛད་པ། དེའི་ཐུགས་ཀར་ཐིག་ལེ་གཉིས་པ་སྟོང་གསུམ་མི་མཇེད་ཀྱི་
བཀོད་པ་སྔར་ལྟ་བུའི་གཞལ་ཡས་ཁང་གི་ནང་དུ་པད་ཟླའི་སྟེང་ན་ ཨོཾ་སེར་པོ་
ལས་ཐུབ་པ་ཆེན་པོ་རྣམ་པར་སྣང་མཛད་གངས་ཅན་མཚོ་སྤྲུལ་སྐུའི་ཆ་བྱད་ཅན།
གཡས་སྐྱབས་སྦྱིན་ གྱི་ཕྱག་རྒྱ་དང༌། གཡོན་མཉམ་གཞག་མཛད་པ། གཡས་
གཡོན་དུ་མཆོག་ཟུང་བཞེངས་ཏེ་བཞུགས་པ། བདེན་པ་བཞིའི་ཆོས་སྟོན་ཅིང་
གནས་དུ་མར་སྤྲུལ་པ་བཀྱེ་ནས་སེམས་ཅན་གྱི་དོན་མཛད་པ། སངས་རྒྱས་དང་
བྱང་ཆུབ་སེམས་དཔའ་དང༌། འཕགས་པ་ཉན་རང་དུ་མས་ཕོ་བྲང་དེའི་མཐའི་
ངོས་ཁེངས་ཤིང༌། དེ་ཐམས་ཅད་ཀྱི་གནས་གསུམ་གྱི་ཡིག་འབྲུ་ལས་འོད་ཟེར་
འཕྲོས་པས་འགྲོ་དྲུག་ཐམས་ཅད་ཀྱི་སྒྲིབ་གཉིས་བག་ཆགས་དང་བཅས་པ་སྦྱོང་
བར་མཛད་པ། དེའི་ཐུགས་ཀར་ཐིག་ལེ་གསུམ་པ་ཁ་བ་ཅན་གྱི་ཐིག་ལེ་གཞལ་
ཡས་ཁང་གི་ནང་དུ་པད་ཟླའི་གདན་ལ་ཧཱུྃཡོངས་སུ་གྱུར་པ་ལས་ སྤྱན་རས་
- 302 -
གཟིགས་ རྒྱལ་ བ་ རྒྱ་ མཚོ་ ཞལ་བཅུ་གཅིག ཕྱག་སྟོང་སྤྱན་སྟོང་པ། བཀོད་པ་
བསམ་གྱིས་མི་ཁྱབ་པ་ཇི་ལྟ་བ་བཞིན་དུ་བཞུགས་པ། དེའི་ཐུགས་ཀར་ཐིག་ལེ་
བཞི་པ་གནས་ཁང་གི་ཐིག་ལེ་སྔར་ལྟ་བུའི་གཞལ་ཡས་ཁང་མཚན་ཉིད་ཐམས་
ཅད་ཡོངས་སུ་རྫོགས་པའི་ནང་དུ་པད་ཟླའི་སྟེང་དུ་ཧཱུྃལས་སྤྱན་རས་གཟིགས་
ཞལ་གཅིག་ཕྱག་གཉིས་པ། ཞལ་འཛུམ་ཞིང་ཅུང་ཟད་འགྱིང་བ། སྐུ་ཤེལ་ལྟར་
དྭངས་པ། དབུ་སྐྲ་མཐིང་ཁ་དཔུང་པའི་ཐད་དུ་སླེབ་པ། ཕྱག་གཡས་ཤེལ་དཀར་
གྱི་ཕྲེང་བ་དང༌། གཡོན་ཤེལ་གྱི་འཁར་བ་རྩེ་མོར་པདྨ་དཀར་པོ་འདབ་མ་སྟོང་
དང་ལྡན་པའི་ལྟེ་བར་ཟླ་གདན་ལ་ཡུམ་ཆེན་མོ། གཡས་སུ་བླ་མ་མར་མེ་མཛད།
གཡོན་དུ་རྒྱལ་བ་ཤཱཀྱ་ཐུབ་པ། འདབ་མ་སྟོང་ལ་སངས་རྒྱས་སྟོང་བཞུགས་པས་
མཚན་ པ་ འཛིན་པ། ཞབས་ གཉིས་མཉམ་པའི་སྟབས་ཀྱིས་བཞེངས་ པ། དེའི་
ཐུགས་ཀར་ཐིག་ལེ་ལྔ་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཨ་སེར་པོ་
ལས་ཡུམ་ཤེར་ཕྱིན་མ་སྐུ་མདོག་སེར་མོ་ཞལ་གཅིག་ཕྱག་བཞི་མ། གཡས་དང་
པོས་ཐུགས་ཀར་སྐྱབས་སྦྱིན་གྱི་ཕྱག་རྒྱ་དང༌། གཡོན་དང་པོས་མཉམ་གཞག་
མཛད་པ། གཡས་འོག་མས་རྡོ་རྗེ་དང་གཡོན་འོག་མས་གླེགས་བམ་འཛིན་པ།
ཞབས་སྐྱིལ་ཀྲུང་གིས་བཞུགས་པ། ཕྱོགས་བཅུའི་རྒྱལ་བ་སྲས་བཅས་ཀྱིས་
བསྐོར་བ། ཞལ་ནས་ཤེར་ཕྱིན་གྱི་སྒྲ་འུར་འུར་བ་གསུང་ཞིང་སྤྲོས་བྲལ་དུ་ངེས་པ་
ལྷང་ལྷང་བསྐྱེད་པར་མཛད་པ། དེའི་ཐུགས་ཀར་ཐིག་ལེ་དྲུག་པ་གཞལ་ཡས་ཁང་
གི་ནང་དུ་པད་ཟླའི་སྟེང་དུ་མུ་སེར་པོ་ལས་ཐུབ་པ་བདུད་འདུལ་སྤྲུལ་སྐུའི་ཆ་
ལུགས་ཅན། གཡས་ས་གནོན་དང་གཡོན་མཉམ་གཞག་མཛད་པ། འཁོར་
- 303 -



ས་བཅུའི་བྱང་ཆུབ་སེམས་དཔའ་འབའ་ཞིག་གིས་བསྐོར་བ། དེའི་ཐུགས་ཀར་
ཐིག་ལེ་བདུན་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཧྲིདཀར་པོ་ལས་
སྤྱན་རས་གཟིགས་ཞལ་གཅིག་ཕྱག་བཞི་པ། དང་པོ་གཉིས་ཐུགས་ཀར་ཐལ་མོ་
སྦྱར་བ། ལྷག་མ་གཉིས་ཤེལ་ཕྲེང་དང་པད་དཀར་འཛིན་པ། ཞབས་སྐྱིལ་ཀྲུང་
གིས་བཞུགས་པ། འཁོར་བྱང་ཆུབ་སེམས་དཔའི་ཚོགས་ཀྱིས་བསྐོར་བ། དེའི་
ཐུགས་ཀར་ཐིག་ལེ་བརྒྱད་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཏཾ་ལྗང་
ཁུ་ལས་སྒྲོལ་མ་ལྗང་གུ་ཞལ་གཅིག་ཕྱག་གཉིས་མ། གཡས་མཆོག་སྦྱིན་གྱི་ཕྱག་
རྒྱ་དང་། གཡོན་ཨཏྤ་ལ་མཐེབ་སྲིན་གྱིས་ཐུགས་ཀར་འཛིན་པ། འཁོར་ཞི་བའི་
ལྷ་མོ་དཔག་ཏུ་མེད་པས་བསྐོར་བ། དེའི་ཐུགས་ཀར་ཐིག་ལེ་དགུ་པ་གཞལ་ཡས་
ཁང་གི་ནང་དུ་པད་ཉིའི་སྟེང་ན་ཏཾ་ལྗང་ནག་ལས་སྒྲོལ་མ་དྲག་མོ་ལྗང་ནག་ཞལ་
གཅིག་ཕྱག་བཞི་མ། དང་པོ་གཉིས་གྲི་ཐོད། འོག་མ་གཉིས་ཌཱ་མ་རུ་དང་ཁ་ཊཾ་ག་
འཛིན་པ། མི་ལྤགས་ཀྱི་གཡང་གཞི་དང༌། སྟག་ལྤགས་ཀྱི་ཤམ་ཐབས་དང་རུས་
པའི་རྒྱན་དྲུག་གསོལ་ཞིང་གཡོན་བརྐྱང་གིས་བཞུགས་པ། འཁོར་དུ་ལྷ་མོ་དྲག་
མོའི་ཚོགས་དཔག་ཏུ་མེད་པས་བསྐོར་བ་ཧཱུཾ་དང་ཕཊ་ཀྱི་སྒྲ་སྒྲོག་པ། གར་སྟབས་
ཀྱིས་ས་གཡོ་ཞིང་བསྐྱོད་པ། དེའི་ཐུགས་ཀར་ཐིག་ལེ་བཅུ་པ་གཞལ་ཡས་ཁང་གི་
ནང་དུ་པད་ཉིའི་སྟེང་ན་ཧཱུྃ་མཐིང་ནག་ལས་མི་གཡོ་བ་སྔོན་པོ་ཞལ་གཅིག་ཕྱག་
གཉིས་པ། ཁྲོ་ཞིང་གཏུམ་པ། གཡས་རལ་གྲི་དང་། གཡོན་ཞགས་པ་འཛིན་པ།
སྦྲུལ་དང་རིན་པོ་ཆེས་བརྒྱན་ཅིང་གླང་ལྤགས་དང་སྟག་ཤམ་གསོལ་བ། གཡས་
བརྐྱང་གིས་ཚོགས་ཀྱི་བདག་པོའི་གདན་ལ་མེ་དཔུང་གི་དབུས་ན་ཁྲོ་བོའི་ཚོགས་
ཀྱིས་བསྐོར་ཏེ་བཞུགས་པ། དེའི་ཐུགས་ཀར་ཐིག་ལེ་བཅུ་གཅིག་པ་གཞལ་ཡས་
ཁང་གི་ནང་དུ་པད་ཟླའི་སྟེང་ན་ཧཱུྃ་དཀར་པོ་ལས་མགོན་པོ་ཨ་ཏི་ཤ་ངོ་བོ་ཐུབ་
པའི་དབང་པོ། རྣམ་པ་ལོངས་སྤྱོད་རྫོགས་སྐུའི་ཆ་ལུགས་ཅན། རྡོ་རྗེ་དང་དྲིལ་བུ་
འཛིན་པ། སྐྱིལ་ཀྲུང་གིས་བཞུགས་པ། དེའི་མདུན་དུ་ཐུབ་པ་ལོངས་སྤྱོད་རྫོགས་
སྐུའི་ཆ་ལུགས་ཅན། གཡས་སུ་སྤྱན་རས་གཟིགས། གཡོན་དུ་སྒྲོལ་མ། རྒྱབ་ཏུ་
མི་གཡོ་བ། ཤར་ལྷོར་ཇོ་བོ་པཎྜི་ཏའི་ཆ་བྱད་ཅན། ལྷོ་ནུབ་ཏུ་འབྲོམ་དགེ་བསྙེན་
གྱི་ཆ་བྱད་ཅན། ནུབ་བྱང་དུ་རྔོག་དང་། བྱང་ཤར་དུ་ཁུ་སྟོན་གཉིས་བོད་སྟོན་རབ་
བྱུང་གི་ཆ་བྱད་ཅན། སྟེང་གི་ཆ་ལ་བརྒྱུད་པ་གསུམ་གྱི་བླ་མའི་ཚོགས་རྣམས་
བཞུགས་པ། དེའི་ཐུགས་ཀར་ཐིག་ལེ་བཅུ་གཉིས་པ་གཞལ་ཡས་ཁང་གི་ནང་དུ་
པད་ཟླའི་སྟེང་ན་ཧྲིདཀར་པོ་ལས་འབྲོམ་ཆོས་ཀྱི་རྒྱལ་པོ་ལོངས་སྐུའི་རྣམ་པ་ཅན་
གར་ཆས་སུ་བཞུགས་པ། སྐུ་ཤེལ་ལྟར་དྭངས་ཤིང་གསལ་བའི་ངོས་ལ་དཀོན་
མཆོག་གསུམ་གྱི་གཟུགས་བརྙན་ཇི་ལྟ་བ་བཞིན་དུ་འཆར་བ། དགུང་ལོ་བཅུ་དྲུག་
ལོན་པའི་ན་ཚོད་ཅན། གཡས་པད་དཀར་དང་གཡོན་དྲིལ་བུ་འཛིན་པ། ཞབས་
སྐྱིལ་ཀྲུང་གིས་བཞུགས་པའི་མདུན་དུ་ཕྱི་ལྟར་ན་རང་དང་ཆ་ལུགས་མཚུངས་པའི་
ཁྱེའུ་དཀར་པོ་བཞི། གཡས་སུ་སེར་པོ་བཞི། གཡོན་དུ་ལྗང་ཁུ་བཞི། རྒྱབ་ཏུ་
དམར་པོ་བཞི། ནང་ལྟར་ན་སྐུ་མཆེད་གསུམ་སོགས། གསང་བ་ལྟར་ན་རིགས་
ལྔའི་ངོ་བོ། སྟེང་གི་ཆ་ལ་བརྒྱུད་པ་གསུམ་གྱི་བླ་མ་རྣམས་དང་། གསང་བ་ཡེ་
ཤེས་སོགས་མཁའ་འགྲོའི་ཚོགས་དུ་མ་རྣམས་ཨུ་རྒྱན་གྱི་ཡུལ་དུ་མཛད་པ་མཛད་
པ་ཇི་ལྟ་བ་བཞིན་གར་སྟབས་སྣ་ཚོགས་སུ་བསྒྱུར་བ། དེའི་ཐུགས་ཀར་ཐིག་ལེ་
-305 -
-304 -



བཅུ་གསུམ་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་མོ་སེར་པོ་ལས་རྒྱལ་
བ་བྱམས་པ་དགེ་སློང་གི་རྣམ་པ་ཅན་སྐུ་ལ་ཆོས་གོས་རྣམ་གསུམ་གསོལ་བ།
མཚན་དཔེ་དང་ལྡན་པ། ཆོས་འཆད་ཀྱི་ཕྱག་རྒྱ་མཛད་པ། གཡས་གཡོན་ན་ནམ་
མཁའ་དྲི་མ་མེད་པ་དང་བཙུན་པ་སྤྱན་རས་གཟིགས་གཉིས་དགེ་སློང་གི་ཆ་བྱད་
ཅན་བཞེངས་ཏེ་བཞུགས་པ། སྟེང་གི་ཆ་ལ་འཕགས་པ་ཐོགས་མེད་སོགས་རྒྱ་
ཆེན་སྤྱོད་བརྒྱུད་ཀྱི་བླ་མའི་ཚོགས་རྣམས་བཞུགས་པ། ཞལ་ནས་ཤེར་ཕྱིན་གྱི་
བཀའ་ཟབ་མོ་རྣམས་སྒྲོག་ཅིང་། དེའི་དོན་ལ་གཡེལ་བ་མེད་བཞིན་དུ་ལྷའི་
གནས་ལ་སོགས་པར་སྤྲུལ་པ་དཔག་ཏུ་མེད་པ་འགྱེད་ཅིང་གདུལ་བྱ་རྣམས་ས་
ལམ་ཕྱིན་ཅི་མ་ལོག་པ་ལ་འགོད་པར་མཛད་པ། དེའི་ཐུགས་ཀར་ཐིག་ལེ་བཅུ་
བཞི་པ་གཞལ་ཡས་ཁང་གི་ནང་དུ་པད་ཟླའི་གདན་ལ་དྷིཝཡིག་གསེར་བཙོ་མ་ལྟ་
བུ་ལས་མགོན་པོ་ཀླུ་སྒྲུབ་སེར་པོ་རབ་བྱུང་སྤྲུལ་སྐུའི་ཆ་ལུགས་གཙུག་ཏོར་ཅན།
སྦྲུལ་མགོ་བདུན་གྱི་གདེངས་ཀས་མཛེས་པ། ཕྱག་གཉིས་ཆོས་འཁོར་གྱི་ཕྱག་རྒྱ་
ཅན། ཞབས་སྐྱིལ་ཀྲུང་གིས་བཞུགས་པ། གཡས་ གཡོན་དུ་ཇོ་བོ་དང་སྤྱན་རས་
གཟིགས་གཉིས་རབ་བྱུང་གི་རྣམ་པ་ཅན། སྟེང་གི་ཆ་ལ་འཇམ་པའི་དབྱངས་དང་
ཟླ་བ་གྲགས་པ་ལ་སོགས་པ་ཟབ་མོ་ལྟ་བརྒྱུད་ཀྱི་བླ་མའི་ཚོགས་རྣམས་སྤྲུལ་པ་དུ་
མ་འགྱེད་པ། སླར་ཡང་མི་རྟོག་པའི་དབྱིངས་སུ་ཡལ་ཞིང་། རང་རང་གི་སྐུའི་རྣམ་
པར་ལམ་ལམ་འཆར་བས་བརྗོད་པ་དང་བཅས་པ་དང་། བརྗོད་པ་མེད་པའི་ཆོས་
སྣ་ཚོགས་སྟོན་པ། ཡང་རྗེ་བཙུན་འཇམ་པའི་དབྱངས་གཙོ་བོ་བྱེད་ནའང་ཆོག་
པར་གསུངས་པས། དེ་ལྟར་བྱེད་ན་པད་ཟླའི་གདན་ལ་དྷིཝཡིག་གསེར་བཙོ་མ་ལྟ་
བུ་ལས་རྗེ་བཙུན་འཇམ་པའི་དབྱངས་མངོན་རྟོགས་ལྟར་བསྒོམ་ཞིང༌། སྟེང་གི་ཆ་
ལ་མགོན་པོ་ཀླུ་སྒྲུབ་དང་ཟླ་བ་གྲགས་པ་སོགས་སྒོམ་ཚུལ་གོང་ལྟར་རོ། །དེའི་
ཐུགས་ཀར་ཐིག་ལེ་བཅོ་ལྔ་པ་གཞལ་ཡས་ཁང་གི་ནང་དུ་སེང་གེས་བཏེག་པའི་
རིན་པོ་ཆེའི་ཁྲིའི་སྟེང་དུ་པདྨ་ཉི་མ་ཟླ་བའི་གདན་ལ་ཧཱུཾ་མཐིང་ནག་ལས་རྒྱལ་བ་རྡོ་
རྗེ་འཆང་ལོངས་སྤྱོད་རྫོགས་སྐུའི་ ཆ་ལུགས་ཅན་སྐུ་མདོག་སྔོན་པོ། རྡོ་རྗེ་དང་
དྲིལ་བུ་ཐུགས་ཀར་བསྣོལ་ཏེ་འཛིན་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ།
གཡས་གཡོན་དུ་མཆོག་ཟུང་ལོངས་སྐུའི་ཆ་ལུགས་ཅན་བཞེངས་པ། སྟེང་གི་ཆ་
ལ་ཉམས་ལེན་བྱིན་རླབས་བརྒྱུད་པའི་བླ་མ་ཏེ་ལོ་ནཱ་རོ་སོགས་དང་། ཡང་སྒོས་
ནོར་བུའི་ཕྲེང་བའི་བརྒྱུད་པ་རྣམས་ཀྱིས་བསྐོར་ནས་བཞུགས་པ། དེའི་ཐུགས་
ཀར་ཐིག་ལེ་བཅུ་དྲུག་པ་སྔར་ལྟ་བུའི་གཞལ་ཡས་ཁང་མཛེས་ཤིང་ཡིད་དུ་འོང་བ་
སྟོབས་དང་ མི་འཇིགས་པ་ སོགས་ཀྱི་ རང་བཞིན་ཅན་གྱི་དབུས་སུ་པད་ཟླའི་
གདན་ལ་ཧཱུྃ་ཡིག་སེར་པོ་ཡོངས་སུ་གྱུར་པ་ལས་བདག་ཉིད་སངས་རྒྱས་ཆོས་ཀྱི་
སྐུ་ཟག་པ་མེད་པའི་ཡེ་ཤེས་ཅན། རྣམ་པ་ལོངས་སྤྱོད་རྫོགས་པའི་སྐུ་སྐྱིལ་ཀྲུང་
དང༌ མཉམ་གཞག་ གིས་ བཞུགས་ པ་ སེར་པོ། ཆོས་ཀྱི་དབྱིངས་ ལས་མི་གཡོ་
བཞིན་དུ་སྐུ་གསུང་ཐུགས་ཀྱི་མཛད་པ་མཐའ་དག་རྩོལ་མེད་ལྷུན་གྲུབ་ཏུ་འབྱུང་
བའི་ངང་ནས་སྤྲུལ་སྐུ་དུ་མ་སྤྲུལ་ནས་གཞལ་ཡས་ཁང་དེར་གནས་པ། རང་ཉིད་
གཙོ་བོའི་སྙིང་གི་དཀྱིལ་དུ་བྱང་ཆུབ་ཀྱི་ཐིག་ལེ་དྭངས་ཤིང་གསལ་བ་ཡུངས་འབྲུ་
ཙམ་པ། དེ་རྒྱ་ཇེ་ཆེར་སོང་ནས་ནོར་བུ་རིན་པོ་ཆེའི་སྣོད་རྒྱ་ཆེ་ཞིང་དཔངས་མཐོ་
བ་དྭངས་ཤིང་འོད་འཚེར་བ། དེའི་ནང་དུ་རང་གི་སེམས་ཐིག་ལེ་སེར་པོ་སྲན་མ་
- 307 -
- 306 -



ཙམ་དྭངས་ཤིང་འོད་འཚེར་བ་མེར་མེར་གཡོ་ཞིང་འཇུ་བ་ལྟ་བུ་དེ་རྒྱ་ཇེ་ཆེར་སོང་
བས་ཐིག་ལེའི་རྒྱ་མཚོ་གསེར་བཙོ་མའི་མདོག་ལྟར་དྭངས་ཤིང་ཁོད་སྙོམས་པ།
གཞི་བརྟན་པ། རྒྱ་ཆེ་བ། ཁྱབ་ཆེ་བ། གཟུགས་བརྙན་ཐམས་ཅད་འཆར་བའོ། །
དེ་དག་ལ་སེམས་རྩེ་གཅིག་ཏུ་འཛིན་པ་དང་གསལ་སྣང་ཅི་ཐོན་བྱ། ཐིག་ལེ་བཅུ་
དྲུག་གི་ལྷ་ཚོགས་ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱ༔ དམར་ པོ།
ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུྃ་ལས་འོད་ཟེར་འཕྲོས་པས་དག་པ་རབ་
འབྱམས་ཀྱི་ཞིང་ཁམས་ནས་བསྒོམས་པ་དང་འདྲ་བའི་ཡེ་ཤེས་པ་ལ་སངས་རྒྱས་
དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། མ་ལུས་འགྲོ་བའི་
རང་བཞིན་མངོན་དུ་མཛད། །མི་བཟད་བདུད་ཀྱི་དཔུང་གིས་ཕྱག་བྱས་པ། །རང་
བྱུང་མཐའ་ཡས་འགྲོ་བའི་རང་བཞིན་ཏེ། །སེམས་ཅན་སྙིང་པོ་གཅིག་གྱུར་འདིར་
གཤེགས་ཤིག །ཨོཾ་སརྦ་ཏ་ཐཱ་ག་ཏ་ཨབྷཾ་ནས་ཤཔྟའི་བར་གྱིས་མཆོད། ཛཧཱུཾ་བཾ་
ཧོ༔ ཡེ་ཤེས་པ་རྣམས་དམ་ཚིག་པ་སོ་སོ་ལ་ཐིམ་པས་གཉིས་སུ་མེད་པར་གྱུར།
སླར་ཡང་ཐུགས་ཀའི་ཧཱུྃ་ལས་འོད་ཟེར་འཕྲོས་དབང་གི་ལྷ་རིགས་ལྔ་འཁོར་དང་
བཅས་པ་སྤྱན་དྲངས། ཨོཾ་པཉྩ་ཀུ་ལ་ས་པ་རི་ཝཱ་ར་ཨགྷཾ་ནས་ཤཔྟའི་བར་གྱིས་
མཆོད། དེ་བཞིན་ གཤེགས་ པ་ ཐམས་ ཅད་ ཀྱིས་ བདག་ ལ་ མངོན་ པར་དབང་
བསྐུར་དུ་གསོལ་ཞེས་གསོལ་བ་བཏབ་པས། ཇི་ལྟར་བལྟམས་པ་ཙམ་གྱིས་ནི། །
ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་
གིས་ཁྲུས་བགྱིའོ། །ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲི་ཡེ་ཧཱུྃ། ཞེས་
དབང་བསྐུར། ལུས་གང༌། དྲི་མ་དག ཆུ་ལྷག་མ་སྤྱི་གཙུག་ཏུ་འཁྱིལ་བ་ཡོངས་སུ་
- 308 -
གྱུར་པ་ལས་རང་རང་གི་ས་བོན་གྱིས་དབུ་བརྒྱན་པར་གྱུར། དབང་གི་ལྷ་རྣམས་
ཀྱང་རང་ཉིད་ལ་ཐིམ་པར་གྱུར། རང་ཉིད་ཐུགས་རྗེ་ཆེན་པོ་ཞལ་གཅིག་ཕྱག་
གཉིས་པའི་རྣམ་པ་ཅན་ཞིག་དཀྱིལ་འཁོར་གྱི་ཤར་སྒོའི་ཐད་ཀྱི་ཕྱི་རོལ་ཏུ་མཆོད་
པའི་ལས་ལ་གནས་པར་ གྱུར་ པར་བསམས་ལ། དཀྱིལ་འཁོར་གྱི་མཆོད་པ་
རྣམས་ཙཎྜ་མཧཱ་རོ་ཥས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཧཱུཾ་ལས་
རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཨོཾ་འོད་དུ་ཞུ་བ་ལས་བྱུང་
བའི་ ལྷ་ རྫས་ལས་ གྲུབ་ པའི་ མཆོད་ཡོན། ཞབས་བསིལ། ཞལ་བསིལ། བསང་
གཏོར། མེ་ ཏོག བདུག་ སྤོས། མར་མེ། དྲི། ཞལ་ཟས། རོལ་ མོ་ ལ་ སོགས་ པ་
རྣམས་དྭངས་ཤིང་ཐོགས་པ་མེད་པ་དཔལ་ཀུན་ཏུ་བཟང་པོའི་རྣམ་པར་འཕྲུལ་པ་
ལས་བྱུང་བའི་མཆོད་པའི་སྤྲིན་ཟད་མི་ཤེས་པ་ནམ་མཁའ་དང་མཉམ་པར་གྱུར།
ཨོཾ་ཨགྷཾ་ཨཱཿཧཱུྃ། ཨོཾ་པཱདཾ་ཨཱཧཱུཾ། ཨོཾ་ཨཱཉྩམཱ་ཎཾ་ཨཱཧཱུཾ། ཨོཾ་པྲིཀྵ་ཎཾ་ཨཱཧཱུཾ། ཨོཾ་པུཎེ་
ཨཱཧཱུཾ། ཨོཾ་དྷུ་པེ་ཨཱཧཱུཾ། ༀ་ཨཱ་ལོ་ཀེ་ཨཱཧཱུཾ། ཨོཾ་གནྡྷེ་ ཨཱཧཱུཾ། ཨོ་ནེ་ཝི་དྱ་ཨཱཧཱུཾ། ཨོཾ་
ཤལྟ་ ཨཱཧཱུཾ། ཨོཾ་རུ་པ་ ཨཱཧཱུཾ། ཨོཾ་ཤཔྟ་ ཨཱཧཱུཾ། ཨོཾ་གནྡྷེ་ ཨཱཧཱུཾ། ཨོ་ ར་ ས་ ཨཱཧཱུཾ། ཨོཾ་
སྤངྒ་ ཨཱ༔ཧཱུྃ། ཞེས་ སྔགས་ དང་ ཕྱག་རྒྱས་བྱིན་གྱིས་བརླབས། དེ་ནས། ཕྱག་
དང་ཕྱག་ཡུལ་གཉིས་སྟོང་ པའི། །རྣམ་དག་སྐུ་ལ་ཡེ་ཕྱག་འཚལ། །སྐྱེ་གནས་
འཇིག་པས་མ་གོས་པའི། །དྲི་མེད་མཆོད་ཚོགས་འབུལ་ལོ་ལྷ། །སྒོ་གསུམ་སྐྱེ་
གནས་འཇིག་བྲེལ་བའི། །ཉེས་པའི་གཡང་ས་མཐོལ་ལོ་བཤགས། །སྟོང་ཡང་སྣ་
ཚོགས་ སྐུར་སྟོན་པའི། །གྲངས་མེད་འདྲེན་ལ་རྗེས་ཡི་རང་། །སྨོན་དང་མཚན་
མས་ སྟོང་པ་ཡི། །འཁོར་ལོ་དབྱིངས་སུ་བསྐོར་དུ་གསོལ། །སྐྱེ་བས་སྟོང་པའི་
- 309 -



ཆོས་སྐུ་ཁྱེད། །ལྷུན་གྲུབ་གནས་པའི་རང་བཞིན་ལས། །གང་དུའང་འདའ་བར་
མ་མཛད་ཅིག །དགེ་བ་འདི་ཡིས་འཁོར་བ་རྣམས། །འདི་འདྲར་རྟོགས་ཏེ་འདི་
འདྲ་བའི། །གཞལ་ཡས་ཁང་དུ་འདྲོངས་གྱུར་ཏེ། །གསང་སྔགས་འདི་བཞིན་སྤྱོད་
པར་བསྔོ། །གནས་སྐབས་ཀྲྀ་ཡའི་ལྷ་ལྔ་བཞིན། །པད་དཀར་སྟོང་ལྡན་ལྟེ་བ་ལ།།
ཟླ་བ་ཞུན་མའི་གདན་སྟེང་དུ། །ཕྱི་ནང་གསང་བ་དེ་ཉིད་ཀྱི། །བསྐྱེད་རྫོགས་
མཆོག་ཏུ་བསྔགས་པར་ཤོག །གློ་བུར་འདི་ཡང་ཆོས་དབྱིངས་ལས། །ཐ་དད་ཅི་
ཡང་ཡོད་མ་མཆིས། །ཐ་དད་མེད་པར་ཕུན་ཚོགས་པའི། །བཀྲ་ཤིས་ཕུན་སུམ་
ཚོགས་པར་ཤོག །གཙང་མ་རིགས་ཀྱི་བཀྲ་ཤིས་ཤོག །ཐོག་མཐའ་བར་གསུམ་
གཙང་མ་ལས། །གཡོས་པ་མེད་པའི་བཀྲ་ཤིས་ཤོག །ཅེས་ཡན་ལག་བདུན་པ་
ཕུལ། དེ་ནས་ རང་གི་ སྙིང་ག་ནས་མཆོད་པའི་ལྷ་མོ་གྲངས་མེད་པ་སྤྲོས་ནས་
འབུལ་བར་བསམས་ལ། ཤིན་ཏུ་རྣམ་དག་དྲི་མེད་ཡིད་འོང་བའི། །ཕྱོགས་དུས་
ཀུན་ན་མཆོད་ཡོན་ཅི་མཆིས་པ། །ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་
འབུལ། །བཞེས་ནས་བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་
ཨཧཱུྃ་པྲ་ཏིཙྪ་ཧཱུྃ་སྭཱཧཱ། ཤིན་ཏུ་རྣམ་དག་དྲི་མེད་ཡིད་འོང་བའི། །ཕྱོགས་དུས་ཀུན་
ན་ཞབས་བསིལ་ཅི་མཆིས་པ། །ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་འབུལ།
བཞེས་ནས་བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་པཱ་ཏྱཾ་པྲ་ཏཱིཙྪ
ཧཱུཾ་ སྭཱཧཱ། ཤིན་ཏུ་རྣམ་དག་དྲི་མེད་ཡིད་འོང་བའི། །ཕྱོགས་དུས་ཀུན་ན་ ཞལ་
བསིལ་ཅི་མཆིས་པ། །ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། །བཞེས་
ནས་བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་ཨཱཉྩ་མཱ་ཎཾ་པྲ་ཏཱིཙྪ་
- 310 -
ཧཱུྃ་སྭཱཧཱ། ཤིན་ཏུ་རྣམ་དག་དྲི་མེད་ཡིད་འོང་བའི། །ཕྱོགས་དུས་ཀུན་ན་བསང་
གཏོར་ཅི་མཆིས་པ། །ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། །བཞེས་
ནས་བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་པྲྀཀྵ་ཎཾ་པྲ་ཏིཙྪ་ཧཱུྃ་
སྭཱཧཱ། འདབ་སྟོང་རབ་རྒྱས་པདྨ་དཀར་པོ་སོགས། །ཕྱོགས་དུས་ཀུན་ན་མེ་ཏོག་ཅི་
མཆིས་པ། །ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། །བཞེས་ནས་
བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་པུཔྲ་ཏཱིཙྪ་ཧཱུྃ་སྭཱཧཱ། མ་
ལ་ཡ་ཡི་ཙན་དན་ དྲི་ལ་སོགས། །ཕྱོགས་དུས་ཀུན་ན་བདུག་སྤོས་ཅི་མཆིས་པ། །
ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། །བཞེས་ནས་བདག་ལ་དངོས་
གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་དྷ་པེ་པྲ་ཏིཙྪ་ཧཱུཾ་ སྭཱཧཱ། མུན་པ་ཀུན་སེལ་
རྩི་བཅུད་སྒྲོན་མེ་སོགས། །ཕྱོགས་དུས་ཀུན་ན་སྣང་གསལ་ཅི་མཆིས་པ། །ཐུགས་
རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། །བཞེས་ནས་བདག་ལ་དངོས་གྲུབ་
སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་ཨཱ་ལོ་ཀེ་པྲ་ཏཱིཙྪ་ཧཱུྃ་སྭཱཧཱ། ཙན་དན་གུར་ཀུམ་
དྲིས་བསྒོས་སྤོས་ཆུ་སོགས། །ཕྱོགས་དུས་ཀུན་ན་དྲི་ཆབ་ཅི་མཆིས་པ། །ཐུགས་
རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། །བཞེས་ནས་བདག་ལ་དངོས་གྲུབ་
སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་གནྡྷེ་པྲ་ཏིཙྪ་ཧཱུྃ་སྭཱཧཱ། དཀར་གསུམ་མངར་
གསུམ་བདུད་རྩིའི་ཟས་ལ་སོགས། །ཕྱོགས་དུས་ཀུན་ན་ཞལ་ཟས་ཅི་མཆིས་པ།།
ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། །བཞེས་ནས་བདག་ལ་དངོས་
གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་ནེ་ཝི་ཏྱ་པྲ་ཏིཙྪ་ཧཱུྃ་སྭཱཧཱ། ཡན་ལག་དྲུག་
-311 -



ལྡན་ལྷ་ཡི་སིལ་སྙན་སོགས། །ཕྱོགས་དུས་ཀུན་ན་རོལ་མོ་ཅི་མཆིས་པ། །ཐུགས་
རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། །བཞེས་ནས་བདག་ལ་དངོས་གྲུབ་
སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་ཤཔྟ་པྲ་ཏཱིཙྪ་ཧཱུཾ་ སྭཱཧཱ། གཟུགས་བརྙན་ཀུན་
གསལ་རིན་ཆེན་བཻཌཱུར་སོགས། །ཕྱོགས་དུས་ཀུན་ན་གཟུགས་མཆོག་ཅི་མཆིས་
པ། །ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། །བཞེས་ནས་བདག་ལ་
དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ཏ་ག་རཱུ་པ་པྲ་ཏཱིཙྪ་ ཧཱུཾ་ སྭཱཧཱ། དཔག་
བསམ་ལས་བྱུང་བརྗོད་བྲལ་དབྱངས་ལ་སོགས། །ཕྱོགས་དུས་ཀུན་ན་སྒྲ་སྙན་ཅི་
མཆིས་པ། །ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། །བཞེས་ནས་
བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་ཤཔྟ་པྲ་ཏཱིཙྪ་ཧཱུྃ་སྭཱཧཱ།
ཡིད་འོང་ཙན་དན་དཀར་པོའི་དྲི་ལ་སོགས། །ཕྱོགས་དུས་ཀུན་ན་དྲི་མཆོག་ཅི་
མཆིས་པ། །ཐུགས་ རྗེ་ ཆེན་ པོའི་ལྷ་ ཚོགས་ མཉེས་ ཕྱིར་འབུལ། །བཞེས་ ནས་
བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་གནྡྷེ་པྲ་ཏཱིཙྪ་སྭཱཧཱ། སྟོང་
གསུམ་སྙིང་པོ་ཚངས་གནས་བདུད་རྩི་སོགས། །ཕྱོགས་དུས་ཀུན་ན་རོ་མཆོག་ཅི་
མཆིས་པ། །ཐུགས་ རྗེ་ཆེན་པོའི་ལྷ་ཚོགས་མཉེས་ ཕྱིར་འབུལ། །བཞེས་ནས་
བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་ར་ས་པྲ་ཏིཙྪ་ཧཱུྃ་སྭཱཧཱ།
སྲབ་འཇམ་པཉྩ་ལི་ཀའི་གོས་ལ་སོགས། །ཕྱོགས་དུས་ཀུན་ན་རེག་མཆོག་ཅི་
མཆིས་པ། །ཐུགས་ རྗེ་ ཆེན་ པོའི་ ལྷ་ ཚོགས་ མཉེས་ ཕྱིར་འབུལ། །བཞེས་ ནས་
བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ཏ་ག་སྤེན་པྲ་ཏཱིཙྪ་ཧཱུྃ་སྭཱཧཱ།
འཇིག་རྟེན་འདི་ཡི་ཕུན་སུམ་ཚོགས་པའི་མཆོག །རིན་ཆེན་བདུན་གྱིས་ལྷ་ཡི་
ལམ་བཀང་སྟེ། །ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། །བཞེས་ནས་
བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་མཧཱ་སབྟ་རཏྣ་པྲ་ཏཱིཙྪ་ཧཱུྃ་
སྭཱཧཱ། དྲན་པས་མི་ཤིས་ཀུན་སེལ་མཆོག་སྩོལ་བ། །བཀྲ་ཤིས་རྫས་ཀྱིས་ལྷ་ཡི་
ལམ་བཀང་སྟེ། །ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། །བཞེས་ནས་
བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་ཨཊྚ་མངྒ་ལཾ་པྲ་ཏཱིཙྪ་ཧཱུྃ་
སྭཱཧཱ། ཞེས་མཆོད། དེ་ནས་བསྟོད་པ་ནི། མ་དག་ཞིང་གི་འཇིག་རྟེན་ཇི་སྙེད་པ། །
དག་པ་རབ་འབྱམས་ལྷ་ཡི་གཞལ་ཡས་སུ། །མངོན་པར་ལེགས་བསྒྱུར་བཅོམ་
ལྡན་ཐུབ་པ་ཆེ། །རྗེ་བཙུན་ཕྱག་ན་པདྨོའི་ཚོགས་ལ་བསྟོད། །སྡེ་སྣོད་གསུམ་གྱི་
ཡུམ་ཆེན་ཤེར་ཕྱིན་མ། །སངས་རྒྱས་ཞི་དང་ཁྲོ་བོ་མཁའ་འགྲོའི་ཚོགས། །ཀུན་
འདུས་བཀའ་གདམས་ལྷག་པའི་ལྷ་མཆོག་བཞི། །སྐྱབས་མཆོག་ཡི་ དམ་ཆོས་
སྐྱོང་རྣམས་ལ་བསྟོད། །རྒྱ་ཆེན་སྤྱོད་དང་ཟབ་མོ་ལྟ་བའི་ལམ། །ཉམས་ལེན་སྙན་
རྒྱུད་གདམས་པ་མཆོག་གི་གཏེར། །རྒྱུན་ཆད་མེད་པར་འཛིན་ཅིང་སྤེལ་མཁས་
པ། །ལྷ་ཆོས་བདུན་ལྡན་བརྒྱུད་པ་རྣམས་ལ་བསྟོད། །གདོད་ནས་རྣམ་དག་སྣང་
སྟོང་དག་པའི་གཤིས། །བཞིན་ལག་མཚན་དཔེའི་འཇའ་ཚོན་རྣམ་བཀྲ་བ། །
འགྱུར་མེད་ཆོས་སྐུ་གསལ་སྟོང་རླུང་སེམས་ཟུང་། །ཆེས་ཕྲ་ཐིག་ལེའི་རྣམ་པར་
ཤར་ལ་བསྟོད། །ལྷ་ཆོས་བདུན་གྱི་ཉིང་ཁུ་ཐིག་ལེའི་ཆོས། །ཉམས་སུ་བསྟར་
བས་ཚེ་འདིར་ཟུང་འཇུག་སྐུ། །མངོན་དུ་བྱས་ཏེ་དོན་གཉིས་མ་ལུས་པ། །འབད་
མེད་ལྷུན་གྱིས་གྲུབ་པར་བྱིན་གྱིས་རློབས། །ཞེས་བསྟོད། དེ་ནས་རྟེན་བརྟེན་པ་
-313-
-3i2-



ཐམས་ཅད་ལ་ང་རྒྱལ་དང་གསལ་སྣང་ཅི་ཐོན་བྱའོ། །དེ་ནས་བཟླས་པ་བྱ་བ་ནི།
སྔར་བཤད་པ་ལྟར་ཐིག་ལེ་དང་པོ་ལ་མ་ཎི་བཟླ་བ་ནས། ཐིག་ལེ་བཅུ་དྲུག་པ་ལ་
དྷརྨཱ་ཀཱ་ཡ་བཟླ་བའི་བར་སོ་སོའི་སྔགས་ཐུན་མོང་མིན་པ་རྣམས་བཟླ་བའམ།
ཐམས་ཅད་ལ་ཐུན་མོང་དུ་མ་ཎི་བཟླ་བ་གང་མོས་བྱས་ལ་བཟླས་པ་ཅི་འགྲུབ་
བྱའོ། །བུམ་པ་རྣམས་སྔར་བཤད་པ་ལྟར་དཀྱིལ་འཁོར་དང་ཐ་མི་དད་དུ་ཆོ་ག་
གཅིག་གིས་བསྒྲུབས་པ་ཡིན་ན་བུམ་སྒྲུབ་ལོགས་སུ་བྱ་མི་དགོས་ལ། ཡང་རྒྱུད་
སྡེ་བཞིའི་དཀྱིལ་ཆོག་སྤྱི་དང་མཐུན་པར་བུམ་པ་དང༌། བུམ་ནང་གི་ཆུ་སྔགས་
ཀྱིས་བྱིན་གྱིས་བརླབ་པ་དང་། ལྷའི་མངོན་རྟོགས་གསལ་བཏབ་སྟེ་བཟླས་པའི་
དམིགས་པ་ཟུར་དུ་བྱ་བར་སྤྲོ་ན། འདི་ལྟར་བྱ་སྟེ། བུམ་པ་རྣམས་ལས་བུམ་གྱི་ཆུ་
དང༌། ༀ་ཙཎྜ་མཧཱ་རོ་ཥ་ཎ་ཧཱུྃ་ཕཊ་ཀྱིས་བསངས། སྭ་བྷཱ་ཝས་སྦྱངས། སྟོང་པའི་
ངང་ལས་བཾ་ལས་བྱུང་བའི་རིན་པོ་ཆེའི་བུམ་པ་དཀར་པོ་ལྟོ་བ་ཆེ་བ། མགྲིན་པ་
རིང་བ། མཆུ་འཕྱང་བ་ལ་སོགས་པ་མཚན་ཉིད་ཐམས་ཅད་ཡོངས་སུ་རྫོགས་པར་
གྱུར། ༀ་ཏཱསྟེ་ཏཔེ་མཧཱ་ཏཔེ་སྭཱཧཱ། ལྷའི་ཆུ་བོ་གངྒཱ་དང་བུམ་པའི་ཆུ་དབྱེར་མི་ཕྱེད་
པར་གྱུར། བུམ་པ་རྣམས་ཕྱི་བུམ་པ་ལ་ནང་གཞལ་ཡས་ཁང་དཀྱིལ་འཁོར་སོ་སོ་
དང་ངོ་བོ་དབྱེར་མི་ཕྱེད་པ། བུམ་པ་སོ་སོའི་ནང་དུ་ལྷ་རྣམས་དཀྱིལ་འཁོར་གྱི་ལྷ་
རྣམས་དང་ངོ་བོ་དབྱེར་མེད་དུ་བཞུགས་པར་བསམས་ལ། དབུས་ཀྱི་རྣམ་རྒྱལ་
བུམ་པའི་ཁར་དུང་ཆོས་ཕྱིའི་བདུད་རྩི་ལྔ་དང་དྲི་བཟང་གི་ཆུས་བཀང་བ་ཧཱུྃ་གིས་
བསྔགས་པ། དེའི་ཁར་གཟུངས་ཐག་མེ་ཏོག་གི་ཕྲེང་བ་དང་བཅས་པའི་རྡོ་ རྗེ་
བཞག ཨོ་བཛྲ་ཨ་མྲྀ་ཏ་ཨུ་ད་ཀ་ཐ་ཧཱུྃ་དང༌། ཨོཾ་ཨཱཧཱུྃ་ལན་བདུན་བཟླས། དུང་
• 314 -
ཆོས་ཀྱི་ཆུ་ཡེ་ཤེས་ཀྱི་བདུད་རྩིར་བྱས་པའི་རྡོ་རྗེའི་རྡུལ་ཕྲ་རབ་ཀྱི་རང་བཞིན་དུ་
གྱུར། ཅེས་བརྗོད་ནས་བྱིན་གྱིས་བརླབས། ཧཱུྃ་ཞེས་བརྗོད་ཅིང་རང་དང་སྒྲུབ་
གྲོགས་ཐམས་ཅད་ཀྱིས་གཟུངས་ཐག་བླངས་ལ་ལག་པ་གཡོན་པའི་ཁུ་ཚུར་གྱིས་
བཟུང་། གཡས་པས་བགྲང་ཕྲེང་བཟུང་། རང་གི་ཐུགས་ཀ་ནས་སྔགས་ཀྱི་ཕྲེང་
བ་གཟུངས་ཐག་ལ་འཁྲིལ་ཏེ་བུམ་པའི་ནང་གི་ལྷ་རྣམས་ཀྱི་ཐུགས་རྒྱུད་བསྐུལ་
བདུད་རྩིའི་རྒྱུན་བབས་པས་བུམ་པ་གང་བར་གྱུར་པར་བསམས་ནས། ཨོཾ་མ་ཎི་
པདྨེ་ཧཱུྃ་བརྒྱ་རྩ་བརྒྱད་དང་། གཟུངས་རྡོར་གཞན་ཞིག་བུམ་པ་རྣམས་ལ་རིམ་གྱིས་
སྤོ་ཞིང་། ཐིག་ལེ་དང་པོའི་བུམ་པ་ལ་མ་ཎི། གཉིས་པའི་བུམ་པ་ལ། ཨོཾ་མུ་ནེ་མུ་
ནེ་མཧཱ་མུ་ནེ་ཡེ་སྭཱཧཱ། ཐིག་ལེ་གསུམ་པའི་བུམ་པ་ལ་མ་ཎི། ཐིག་ལེ་བཞི་པའི་
བུམ་པ་ལ་མ་ཎི། ཐིག་ལེ་ལྔ་པའི་བུམ་པ་ལ། ཏདྱ་ཐཱ། ཨོཾ་ག་ཏེ་ག་ཏེ་པཱ་ར་ག་ཏེ་
པཱ་ར་སཾ་ག་ཏེ་བོ་དྷི་ཡེ་སྭཱཧཱ། ཐིག་ལེ་དྲུག་པའི་བུམ་པ་ལ་མུ་ནེ། ཐིག་ལེ་བདུན་
པའི་བུམ་པ་ལ་མ་ཎི། ཐིག་ལེ་བརྒྱད་པའི་བུམ་པ་ལ། ༀ་ཏཱ་རེ་ཏུཏྟཱ་རེ་ཏུ་རེ་སྭཱཧཱ།
ཐིག་ལེ་དགུ་པའི་བུམ་པ་ལ། ༀ་ཏཱ་རེ་ཏུཏྟཱ་རེ་ཏུ་རེ་ཧཱུྃ་ཕཊ། ཐིག་ལེ་བཅུ་པའི་བུམ་
པ་ལ། ༀ་ཙཎྜ་མཧཱ་རོ་ཥ་ཎ་ཧཱུྃ་ཕཊ། ཐིག་ལེ་བཅུ་གཅིག་པའི་བུམ་པ་ལ། བཀའ་
གདམས་ལྷ་བཞི་གའི་སྔགས་བཟླ་བར་གསུང་། དམ་པ་གོང་མ་འགས་ཇོ་བོ་རྗེའི་
མཚན་སྔགས། ཨོཾ་མཧཱ་གུ་རུ་དཱི་པཾ་ཀ་ར་ཨ་ཏི་ཤ་སྭཱཧཱ། ཞེས་པ་བཟླ་བར་གསུང་།།
ཐིག་ལེ་བཅུ་གཉིས་པའི་བུམ་པ་ལ་མ་ཎི། ཐིག་ལེ་བཅུ་གསུམ་པའི་བུམ་པ་ལ།
ཨོ་མེ་ཏྲི་མེ་ཏཱི་མཧཱ་མེ་ཏཱི་ཡེ་སྭཱཧཱ། ཐིག་ལེ་བཅུ་བཞི་པའི་བུམ་པ་ལ། ༀ་ཝཱ་གི་ཤྭ་རི་
- 315 -



ཚུ་དང་ཨ་བཟླ་བར་གསུང་། ཐིག་ལེ་བཅོ་ལྔ་པའི་བུམ་པ་ལ། ཨོཾ་ཨཱབཛྲ་དྷཱིཀ་ཧཱུྃ་
ཧཱུཾ། ཐིག་ལེ་བཅུ་དྲུག་པའི་བུམ་པ་ལ་འབྲུ་གསུམ་བཟླ། དམ་པ་གོང་མ་འགས་
སངས་རྒྱས་ཆོས་སྐུའི་མཚན་སྔགས། ཨོཾ་དྷརཿཀཱ་ཡ་སིདྡྷི་ཧཱུྃ། ཞེས་པ་བཟླ་བར་
གསུང་། རྣམ་རྒྱལ་བུམ་པ་གཅིག་པུ་ལས་མེད་ན། དེ་ལ་སྔགས་ཐམས་ཅད་བཟླ།
བུམ་པ་ཐམས་ཅད་ལ་ཐུན་མོང་དུ་ཨུ་ད་ཀ་བརྒྱ་རྩ་དང་འབྲུ་གསུམ་མང་དུ་བཟླ།
ཡིག་བརྒྱ་འདོན་ཞིང་གཟུངས་ཐག་བསྡུ། ཨོཾ་མ་ཎི་པདྨེ་ཧཱུྃ། ཞེས་པ་དང་། ཧཱུྃ་ལན་
བདུན་བཟླས་ནས་དུང་ཆོས་ཀྱི་ཆུས་མཆོད་ཡོན་འབུལ། ༀ་ཙཎྜ་མཧཱ་རོ་ཥ་ཎ་ཧཱུྃ་
ཕཊ། ཅེས་བཟླས་ནས་མེ་ཏོག་འབུལ། ཨོཾ་སརྦ་ཏ་ཐཱ་ག་ཏ་པུངྒེ་ནས་ཤཔྟའི་བར་
གྱིས་མཆོད། བསྟོད་པས་ བསྟོད། དེ་ནས་དཀྱིལ་འཁོར་ལྷ་ཚོགས་ལ་གཏོར་མ་
འབུལ་བ་ནི། བླ་མ་ཡི་དམ། ཆོས་སྐྱོང་། རིགས་དྲུག གཞི་བདག་གི་གཏོར་མ་
རྣམས་རིམ་བཞིན་སྔར་ལྟར་བསངས་སྦྱངས་བྱིན་གྱིས་བརླབས། བླ་མ་དང་ཡི་
དམ་ལ་མཚན་སྔགས་ཀྱི་མཐར་བ་ལིཾ་ཏ་བཏགས་པའམ། སཾ་བྷ་ ར་སོགས་ རྒྱུད་
ནས་བཤད་པའི་གཏོར་སྔགས་གང་འོས་ཀྱིས་ཕུལ་ལ། ཉེར་སྤྱོད་ཀྱིས་མཆོད་
ནས། བླ་མ་རྣམས་ལ། འདོད་ཡོན་ལྔ་ལྡན་ཟག་མེད་ཀྱི། །བདུད་རྩི་ རྒྱ་མཚོའི་
མཆོད་གཏོར་འདི། །རྩ་བརྒྱུད་བླ་མའི་ཚོགས་ལ་འབུལ། །བཞེས་ནས་བརྒྱུད་པ་
གསུམ་ལྡན་གྱི། །བྱིན་རླབས་དངོས་གྲུབ་སྩལ་དུ་གསོལ། །ཡི་དམ་རྣམས་ལ།
འདོད་ཡོན་ལྔ་ལྡན་ཟག་མེད་ཀྱི། །བདུད་ རྩི་ རྒྱ་མཚོའི་མཆོད་གཏོར་འདི། །ཡི་
དམ་ལྷ་བཞིའི་ཚོགས་ལ་འབུལ། །བཞེས་ནས་མཆོག་དང་ཐུན་མོང་གི །དངོས་
གྲུབ་ མ་ ལུས་ སྩལ་ དུ་ གསོལ། །ཞེས་ གསོལ་ བ་ བཏབ། ཆོས་ སྐྱོང་རྣམས་ ལ།
གཏོར་མ་ཨ་ཀཱ་རོས་བསྔོས་ལ། ཉེར་སྤྱོད་ཀྱིས་མཆོད་ནས། འདོད་ཡོན་ལྔ་ལྡན་
ཟག་མེད་ཀྱི། །བདུད་རྩི་རྒྱ་མཚོའི་མཆོད་གཏོར་འདི། །ཡེ་ཤེས་མགོན་དང་རྒྱལ་
ཆེན་བཞི། །ཁྱད་པར་སྒྲོལ་མ་བཅུ་གཉིས་དང་། །དཀར་པོ་བརྒྱད་ཅུ་ལ་སོགས་
པའི། །ཆོས་སྐྱོང་སྲུང་མའི་ཚོགས་ལ་འབུལ། །བཞེས་ནས་ཞི་རྒྱས་དབང་དྲག་གི།
འཕྲིན་ལས་མ་ལུས་བསྒྲུབ་ཏུ་གསོལ། །རིགས་དྲུག་དང་གཞི་བདག་ལ་སཾ་བྷ་
རས་ གཏོར་མ་བསྔོས་ལ། དེ་ བཞིན་ གཤེགས་ པ་ བཞིའི་ མཚན་ བརྗོད་ནས།
འདོད་ཡོན་ལྔ་ལྡན་ཟག་མེད་ཀྱི། །བདུད་ རྩི་ རྒྱ་ མཚོའི་གཏོར་མ་འདི། །རིགས་
དྲུག་འགྲོ་བའི་ཚོགས་ལ་འབུལ། །བཞེས་ནས་སྡུག་བསྔལ་ལས་གྲོལ་ཏེ། །མྱུར་
དུ་སངས་རྒྱས་ཐོབ་པར་ཤོག །ཅེས་དང་། འདོད་ཡོན་ལྔ་ལྡན་ཟག་མེད་ཀྱི། །
བདུད་རྩི་རྒྱ་མཚོའི་གཏོར་མ་འདི། །ཡུལ་ལྷ་གཞི་བདག་རྣམས་ལ་འབུལ། །
བཞེས་ནས་རུ་ང་མ་མཛད་པར། །སྟོང་ གྲོགས་ གནས་པོ་བཟང་པོ་མཛོད། །ཅེས་
རིམ་བཞིན་བརྗོད། དེ་ནས་དཀྱིལ་འཁོར་སོ་སོ་ལས་རང་འདྲ་གཉིས་པ་རེ་འོད་
དུ་ཞུ་སྟེ་བུམ་པ་རྣམས་ལ་ཐིམ་ཞིང་། ལྷ་སོ་སོ་ལས་རང་འདྲ་གཉིས་པ་རེ་འོད་དུ་
ཞུ་ནས་བུམ་པའི་ཆུ་ལ་ཐིམ་པར་བསམ་མོ། །ནང་དུ་དཀྱིལ་འཁོར་གྱི་ལྷ་ལ་
གཏོར་མ་ཕུལ་ནས། སྒྲུབ་གྲོགས་དཀྱིལ་འཁོར་བསྲུང་དུ་བཅུག་ལ། ཕྱི་རོལ་ཏུ་
ཆ་གསུམ་བཏང་ནའང་རྒྱུད་དང་མཐུན་ཞིང་ཕུན་སུམ་ཚོགས་པའི་ཡན་ལག་ཏུ་
འགྱུར་རོ། །སྟེགས་བུ་ལ་དཀྱིལ་འཁོར་བཀྲམ་པ་ནས་བཟུང་སྟེ་མཇུག་ཆོ་ག་མ་
རྫོགས་ཀྱི་བར་ལ་དཀྱིལ་འཁོར་གྱི་ཁང་པ་སྟོང་པར་མི་གཞག་པར་སྒྲུབ་གྲོགས་
- 317-
- 316 -



ཅན་ནམ། ཟུང་འཇུག་སྙིང་གི་ཐིག་ལེའི་ངང་དུ་མཉམ་པར་འཇོག་ཅི་ཐུབ་བྱ། དེ་
ལས་ལངས་ནས་སླར་ཡང་ཐིག་ལེ་བཅུ་དྲུག་གི་ལྷ་ཚོགས་ལ་ཕྱག་དང་མཆོད་པ་
དང་བསྐོར་བ་མང་དུ་བུ་ཞིང་གསོལ་བ་གདབ་བོ། །དེ་ནས་སློབ་མ་རྣམས་ཀྱི་དོན་
དུ་གསོལ་བ་གདབ་ཅིང་བདེན་སྟོབས་བརྗོད་པ་ནི་རྡོར་དྲིལ་བཟུང་སྟེ། བདེན་པ་
གང་གིས་ཡེ་ཤེས་མཆོག །ཤེས་རབ་ཐབས་བདག་དཀྱིལ་འཁོར་གྱི། །བདེན་པ་
དེ་ཡིས་མགོན་པོ་ཁྱོད། །འདོད་པ་བདག་ལ་ཡོངས་རྫོགས་མཛོད། །ཆོས་རྣམས་
གཟུགས་བརྙན་ལྟ་བུ་སྟེ། །གསལ་ཞིང་དག་ལ་རྙོག་པ་མེད། །གཟུང་དུ་མེད་ཅིང་
བརྗོད་དུ་མེད། །རྒྱུ་དང་ལས་ལས་ཡང་དག་འབྱུང་། །དེ་ཉིད་དེ་བཞིན་ཉིད་ངེས་
འབྱུང་། །བདེན་པ་དེ་ཡིས་དཀྱིལ་འཁོར་ནི། །གཟུགས་བརྙན་གསལ་བར་སློབ་
མ་རྣམས། །ཀུན་གྱིས་སྒྲིབ་མེད་མཐོང་བར་ཤོག །ཅེས་ལན་གསུམ་བརྗོད་དོ། །
དགེ་སློང་བཞིའམ། མ་མཐའ་གཅིག་གིས་སྔགས་བཟླ་ཞིང་བསྲུང༌། དབང་ མ་
ཐོབ་པ་དཀྱིལ་འཁོར་གྱི་ཁང་པར་མི་གཏོང་ངོ༌། །དེ་ནས་རང་ཉིད་ཐུགས་རྗེ་ཆེན་
པོ་ཞལ་གཅིག་ཕྱག་གཉིས་པའི་རྣམ་པས་དཀྱིལ་འཁོར་གྱི་ཤར་སྒོའི་ཕྱི་རོལ་ཏུ་
གནས་ནས་བླ་མའི་བྱ་བ་རྣམས་གཙོ་བོས་མཛད་ཅིང་སློབ་མའི་བྱ་བ་རྣམས་རང་
ཉིད་ཀྱིས་བྱེད་པར་བསམས་ནས་དཀྱིལ་འཁོར་དུ་འཇུག་ཅིང་དབང་བླང་བ་ནི།
བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པ་ལ་མོས་པ་ཤུགས་དྲག་པོས་
མཎྜལ་ཕུལ་ཏེ་འོག་ནས་འབྱུང་བ་ལྟར་ཕྱོགས་བཅུའི་སངས་རྒྱས་དང་བྱང་ཆུབ་
སེམས་དཔའ་ ཐམས་ ཅད་ དང༌ ། བླ་མ་དང་དཀྱིལ་འཁོར་ པའི་ ལྷ་ ཚོགས་ ལ་
གསོལ་བ་བཏབ་ནས་སྐྱབས་སུ་འགྲོ་བ་དང༌། སེམས་བསྐྱེད་པ་དང༌། སྡོམ་པ་
བླང་བ་དང་། དཀྱིལ་འཁོར་དུ་འཇུག་པའི་ཕྱིར་གསོལ་བ་གདབ་པ་དང༌། རང་
གིས་སྣ་དྲངས་རིགས་དྲུག་གི་སེམས་ཅན་ཐམས་ཅད་དང་བཅས་ཕྱི་བཀོད་པ་
བསམ་གྱིས་མི་ཁྱབ་པའི་གཞལ་ཡས་ཁང་གི་ནང་དུ་ཞུགས་ནས་ཐུགས་རྗེ་ཆེན་པོ་
རྒྱལ་བ་རྒྱ་མཚོ་ལ་ཕྱག་དང་མཆོད་པ་ལ་སོགས་པ་ཡན་ལག་བདུན་པ་དང་། སྐོར་
བ་ སོགས་ བྱས་ པར་ མོས་ ཤིང༌། ཐུགས་བསྐུལ་བའི་ གཟུངས་ སྔགས་ མང་དུ་
བཟླས་པས། ཐུགས་རྗེ་ཆེན་པོ་རྒྱལ་བ་རྒྱ་མཚོའི་ལྷ་ཚོགས་རྣམས་ཀྱི་སྐུ་གསུང་
ཐུགས་ལས་བདུད་རྩིའི་རྒྱུན་བྱུང་ནས་དབང་བསྐུར་བས། སྡིག་སྒྲིབ་བག་ཆགས་
དང་བཅས་པ་དག་ནས་བྱིན་རླབས་དང་དབང་ཐོབ་པའི་མོས་པ་བྱ་བ་སོགས་ཐིག་
ལེ་བཅུ་དྲུག་པའི་བར་ལ་རིམ་བཞིན་དབང་དང་བྱིན་རླབས་གོང་ལྟར་ཞུས་ནས།
མཐར་བྱང་ཆུབ་ཀྱི་ཐིག་ལེ་ལ་རང་ཉིད་ཐིམ་པས། སྟོང་ཉིད་སྙིང་རྗེའི་སྙིང་པོ་
- 318 -
-319 -



༄༅། །བཀའ་གདམས་ལྷ་ཆོས་བདུན་ལྡན་གྱི་མན་ངག་
ཟབ་མོ་ཤིན་ཏུ་གསང་བ་གསལ་བྱེད་
རིན་ཆེན་སྒྲོན་མ་ཞེས་བྱ་བ་
བཞུགས་སོ། །
རྗེ་བཙུན་བླ་མ་དམ་པ་དམིགས་པ་མེད་པའི་ཐུགས་རྗེ་ཆེན་པོ་དང་ལྡན་པ་
ཇོ་བོ་ཡབ་སྲས་བརྒྱུད་པར་བཅས་པ་རྣམས་ལ་ཕྱག་འཚལ་ཞིང་སྐྱབས་སུ་མཆིའོ།།
བརྩེ་བ་ཆེན་པོས་དུས་ཐམས་ཅད་དུ་རྗེས་སུ་གཟུང་དུ་གསོལ། བསྟན་པའི་འཇུག་
སྒོ་སྐྱབས་འགྲོ་ནས་བཟུང་སྟེ། །དཔལ་ལྡན་འདུས་པའི་ཟུང་འཇུག་རིམ་པའི་
བར། །ཆ་ཚང་ལམ་ལ་འཁྲིད་མཛད་ཐུགས་རྗེ་ཅན། །ཟླ་མེད་བླ་མ་མཆོག་
ལ་ཕྱག་འཚལ་ལོ། །དུས་གསུམ་ཕྱོགས་བཅུའི་རྒྱལ་བ་ཐམས་ཅད་ལས། །སྙིང་
སྟོབས་ཐུགས་རྗེ་བརྩོན་འགྲུས་ཆེས་ལྷག་པས། །རྩོད་དུས་མགོན་མེད་འགྲོ་བའི་
མགོན་མཛད་པ། །སྟོན་པ་མཉམ་མེད་དེ་ལ་མགོས་ཕྱག་འཚལ། །བརྒྱད་ཁྲི་བཞི་
སྟོང་ཆོས་རྣམས་ཀུན་གྱི་དོན། །སྐྱེས་བུ་གསུམ་གྱི་ལམ་གྱི་རིམ་པ་རུ། །བསྡུས་
ནས་གངས་ཅན་འགྲོ་ལ་འདོམས་མཛད་པ། །མགོན་པོ་ཨ་ཏི་ཤ་ལ་ཕྱག་འཚལ་
ལོ། །རྒྱལ་བ་རྒྱ་མཚོའི་འབྱུང་གནས་འབྲོམ་སྟོན་རྗེ། །སྙིང་གི་ཐིག་ལེའི་མཛོད་
བ320 -
འཛིན་གསང་ཕུ་བ། །རིགས་གསུམ་ངོ་བོ་སྐུ་མཆེད་གསུམ་ལ་སོགས། །བཀའ་
གདམས་བླ་མ་རྣམས་ལ་ཕྱག་འཚལ་ལོ། །སྡེ་སྣོད་གསུམ་དང་རྒྱུད་སྡེ་བཞི་ཡི་
དོན། །མ་ལུས་རིགས་པའི་ལམ་ནས་འདོམས་པ་ལ། །རྒྱལ་བ་ཉིད་དང་ཀུན་ནས་
མཚུངས་གྱུར་པ། །འཇམ་མགོན་ཆོས་ཀྱི་རྒྱལ་པོར་མགོས་ཕྱག་འཚལ། །རིན་
ཆེན་རབ་ གསལ་ བསྟན་ པ་ རིན་ པོ་ ཆེ། །གསལ་ སླད་ བྱམས་མགོན་སླར་ཡང་
བྱམས་པའི་མཚན། །རྒྱལ་བསྟན་སྤེལ་ལ་རྒྱལ་བ་གཉིས་པའི་རྗེ། །མཚན་མཆོག་
དོན་དང་ལྡན་ལ་ཕྱག་འཚལ་ལོ། །ཤིན་ཏུ་གསང་བ་སྙིང་གི་ཐིག་ལེའི་ཆོས། །ཁཱ་
ལྟར་མུ་ཅོར་སྨྲ་བའི་ཡུལ་མིན་ཞིང་། །དཔག་དཀའ་བཀའ་གདམས་རིན་ཆེན་
འབྱུང་གནས་ཆེ། །བྱིས་རྨོངས་བདག་ལྟས་དཔག་ བྱ་ག་ལ་ཡིན། །དེ་ལྟ་ནའང་
བཀའ་གདམས་བསྟན་པའི་སྲོག །འཛིན་ལ་ཟླ་བྲལ་དམ་པས་རྗེས་བཟུང་ཞིང༌།།
བརྒྱུད་པ་གསུམ་ལྡན་བྱིན་རླབས་ཐོབ་པས་ན། །བླ་མ་དམ་པའི་གསུང་ལ་རྗེས་
ཟློས་བྱ། །དེ་ལ་འདིར་སྡེ་སྣོད་གསུམ་དང་རྒྱུད་སྡེ་བཞིས་བསྡུས་པའི་གསུང་རབ་
དགོངས་འགྲེལ་དང་བཅས་པ་ཐམས་ཅད་གང་ཟག་གཅིག་གི་ཉམས་ལེན་གྱི་རིམ་
པར་དྲིལ་བ་ ཇོ་བོ་ ཡབ་ སྲས་ ཀྱི་ཐུགས་ ཀྱི་ བཅུད་ཕྱུང་ བའི་ མན་ ངག་བཀའ་
གདམས་ལྷ་ཆོས་བདུན་ལྡན་སྙིང་གི་ཐིག་ལེའི་གདམས་པ་ཟབ་མོ་འདི་ཉམས་སུ་
ལེན་པར་བྱེད་པ་ལ་བཞི། གང་གིས་ཉམས་སུ་ལེན་པའི་རྟེན། གང་དུ་ཉམས་སུ་
བླང་བའི་གནས། གདམས་པ་དངོས་གཞི་ཇི་ལྟར་ཉམས་སུ་བླང་བ། ཉམས་སུ་
བླངས་པ་ལས་འབྲས་བུ་ཇི་ལྟར་འགྲུབ་ཚུལ་ལོ། ། དང་པོ་ནི། བཀའ་གདམས་
ཕ་ཆོས་ནོར་བུའི་ཕྲེང་བར་ཇོ་བོའི་ཞལ་ནས། ཆོས་འདི་བསྟན་པའི་གནས་བཤད་
-321 -



ཉོན། །ང་དང་ཁྱོད་ལ་ཞེ་ཐག་པས། །ངུར་སྨྲིག་གོས་ཀྱིས་ལུས་བརྒྱན་པ། །རྣམ་
ཐར་སྙིང་པོ་སྙིང་དུ་ལེན། །འདུལ་བ་བཞིན་དུ་འདུལ་ཁྲིམས་བསྲུང་། །མདོ་སྡེ་
བཞིན་དུ་ལྷག་བསམ་སྦྱོང་། །མངོན་པ་བཞིན་དུ་ལྷག་ཤེས་རྒྱས། །གཞི་མ་
མ་འཕྱུགས་ཚུལ་ཁྲིམས་གཙང་། །ལམ་སྣ་མ་འཕྱུགས་ཚད་མེད་འགྲོ། །འབྲས་བུ་
མི་འཕྱུགས་འཚང་རྒྱ་བའི། །སྐྱེས་བུ་དེ་ནི་འདི་བསྟན་ཡུལ། །འདི་ཡི་བྱ་བ་རྒྱབ་
ཀྱིས་ ཕྱོགས། །མི་ གྲལ་ནས་བུད་ རི་དྭགས་བཞིན། །འཕྲལ་ལ་ཟས་འཚོལ་བྱ་
དང་འདྲ། །ཀོག་སྟེ་ལངས་པས་གཞིས་རྫོགས་པ། །བྱར་མེད་དེ་ནི་བསྟན་ཡུལ་
ཡིན། །ཞེས་གསུངས་པ་ལྟར། བཀའ་གདམས་ལྷ་ཆོས་བདུན་ལྡན་གྱི་མན་ངག་
སྙིང་གི་ཐིག་ལེའི་གདམས་པ་ཟབ་མོ་འདི་ཉམས་སུ་ལེན་པར་བྱེད་པ་ལ་ཚེ་འདི་
བློས་བཏང་ནས་དབེན་པའི་གནས་སུ་ཇོ་བོ་ཡབ་སྲས་ཀྱི་རྣམ་ཐར་སྐྱོང་ཐུབ་པ་
ཞིག་དང༌། སྡེ་སྣོད་གསུམ་གྱི་སྙིང་པོ་བསྡུས་པ་སྐྱེས་བུ་གསུམ་གྱི་ལམ་རིམ་ལ་
སྒྲུབ་པ་སྙིང་པོར་བྱེད་པ་ཞིག་དགོས་སོ། །འབྲོམ་རིན་པོ་ཆེའི་ཞལ་ནས་ཀྱང་།
ཤེས་སམ་ང་ཡི་རྗེས་སུ་འབྲང་བ་རྣམས། །མི་གཞི་ལེགས་ཤིང་དད་པ་ཆེ་བ་དང་།
སྐྱབས་སུ་འགྲོ་ཞིང་སེམས་སྐྱེད་བརྩོན་པ་དང་། །སྦྱིན་ལ་དགའ་ཞིང་ཚུལ་ཁྲིམས་
བཟོད་པས་བརྒྱན། །ཆོས་ལ་བརྩོན་ཞིང་གཡེང་མེད་ཐབས་ཤེས་བསྒོམ། །སྣང་
སྟོང་སྒྱུ་མའི་དགའ་གར་རྩེ་བ་གང་། །མི་སྨྲ་གཅིག་པུར་དམ་ཆོས་འདི་མཐོང་ཚེ།།
དགའ་བས་འཛུམ་ཞིང་དད་པས་མཆི་མ་འཁྲུག །ཆོས་འདི་ལ་བརྟེན་བླ་མ་སྤྱི་
བོས་ཁུར། །མི་སྨྲ་སྙན་རྒྱུད་སྙིང་གི་ཐིག་ལེར་འཆང་། །མི་དེ་མཆོག་ཡིན་དེ་ལ་
བསྟན་པར་བྱ། །ཞེས་བཤེས་གཉེན་ལ་དད་པ་ནས་བཟུང་སྤྱོད་པ་སྤྱི་བསླབ་ཀྱི་
- 322 -
བར་ལམ་གྱི་ལུས་ཡོངས་སུ་རྫོགས་པ་ལ་ངེས་པ་རྙེད་ནས་དབེན་པའི་གནས་སུ་
སྒྲུབ་པ་སྙིང་པོར་བྱེད་པ་ཞིག་དགོས་པ་དང༌། བཀའ་གདམས་ལྷ་ཆོས་བདུན་
ལྡན་གྱི་རྣམ་ཐར་སྐྱོང་ཐུབ་པ་ཞིག་ངེས་པར་དགོས་པ་ནི། ཐུབ་པ་སྤྱན་རས་
གཟིགས་དབང་སྒྲོལ་མ་དང་། །བཅོམ་ལྡན་མི་གཡོ་མགོན་དང་ལྷ་བཞི་ལ། །
ལྷར་འཛིན་བློ་ཕུགས་གཏད་ནས་སྒྲུབ་པ་གང༌། །ཆོས་འདིའི་སྣོད་ཡིན་དེ་ལ་
བསྟན་པར་བྱ། །རང་རྒྱུད་འདུལ་དང་མདོ་སྡེ་སེམས་འདུལ་བ། །ཤེས་བྱ་མ་ལུས་
མངོན་པ་དམ་པའི་ཆོས། །ཅིག་ཅར་སྐྱེས་བུ་གསུམ་དུ་བསྡུས་བྱས་ནས། །ཏིང་
འཛིན་རྩེ་གཅིག་སེམས་ལ་བསྒོམ་པ་གང༌། །ཆུང་བརྟན་འབྲིང་བསྒོམ་དེ་བརྟན་
མཆོག་བསྒོམས་པ། །བརྟན་པར་བྱེད་གང་མཆོག་ཡིན་དེ་ལ་བསྟན། །ཞེས་
གསུངས་པ་ལྟར་རོ། ། དེ་ལྟར་སྙིང་གི་ཐིག་ལེའི་གདམས་པ་ཟབ་མོ་འདི་བསྒོམ་
པར་བྱེད་པ་ལ་སྐྱེས་བུ་གསུམ་གྱི་ལམ་ལ་རིམ་གྱིས་སྦྱངས་ནས་ཡིད་འགྱུར་གྱི་
མྱོང་བ་བརྟན་པོ་རྙེད་བ་ཞིག་ངེས་པར་དགོས་ཞེས་གསུངས་པ་དེ་ཡང་རྒྱལ་བའི་
དགོངས་པ་རྨ་མེད་པ་ཡིན་ཏེ། བཤད་རྒྱུད་རྡོ་རྗེ་ཕྲེང་བ་ལས། སློབ་མ་ཡོན་ཏན་
གང་ལྡན་ན། །རྣལ་འབྱོར་རྒྱུད་ཀྱི་སྣོད་དུ་འགྱུར། །ཞེས་རྡོ་རྗེ་ཐེག་པ་ལ་ཐོག་
མར་འཇུག་པའི་རྟེན་ལ་ཅི་འདྲ་ཞིག་དགོས་པ་དྲིས་པའི་ལན་དུ། དད་ཅིང་བླ་མ་
ལ་ ཡང་ གུས། །རྟག་ཏུ་དགེ་བའི་ལམ་ ལ་ གནས། །རྟོག་པ་ ངན་པ་རྣམ་པར་
སྤངས། །ལུང་ནི་མང་དུ་ཐོས་པ་དང༌། །གསོད་པ་དང་ནི་འཚེ་བ་སྤངས། །སེམས་
ཅན་ རྣམས་ནི་ གདོན་ པའི་ བློས། །ཀུན་ཏུ་བརྩོན་དང་ ཡང་ དག་ལྡན། །དེ་ལ་
སོགས་པའི་ཡོན་ཏན་ལྡན། །དད་པ་ཆེན་པོའི་སློབ་མ་བཟང་། །ཞེས་དཔལ་
-323 -



གསང་བ་འདུས་པའི་དབང་དང་གདམས་ངག་གི་སྣོད་དུ་རུང་བ་ལ་བླ་མ་ལ་དད་
ཅིང་གུས་པ་ནས་སྤྱོད་པ་སྤྱི་བསླབ་ཀྱི་བར་ལམ་ཐུན་མོང་བ་ལ་མྱོང་བ་བརྟན་པོ་
དགོས་པར་གསུངས་ཤིང༌། དཔལ་གསང་བ་འདུས་པའི་མན་ངག་སྒྲུབ་ཐབས་
ཀུན་བཟང་ལས་ཀྱང་། དལ་འབྱོར་འདི་ནི་ཤིན་ཏུ་གཡོ་བ་དང་། །འཇིག་རྟེན་སྐྱེ་
བོ་དམ་པ་འཕྲད་རྙེད་དཀའ། །དེ་བས་ཤེས་རབ་ཐབས་ལ་གཞོལ་བ་ཡིས། །ཡིད་
ལ་བྱེད་པའི་མཆོག་དེ་བསྒྲུབ་པར་བྱ། །དེ་ལ་སྔགས་པ་སྙིང་རྗེའི་སྟོབས་ཀྱིས་ནི།།
བྱང་ཆུབ་མཆོག་ཏུ་སེམས་ནི་བསྐྱེད་ པ་དང༌། །གཏོང་བ་ལ་སོགས་ཡོན་ཏན་
རྣམས་ ཀྱིས་བརྒྱན། །ཟབ་མོའི་ཚུལ་དག་ལ་ནི་ལྷག་པར་མོས། །དཔལ་ལྡན་
འདུས་པའི་དཀྱིལ་འཁོར་ཆོ་ག་ཡིས། །རང་གི་དབང་བསྐུར་ཕུན་སུམ་ཚོགས་
ལྡན་ ཞིང༌། །ཆོ་ག་བཞིན་དུ་ རྗེས་གནང་ཐོབ་ པ་ ཡི། །བློ་དང་ལྡན་པས་རང་
སྔགས་མཉེས་པར་བྱ། །ཞེས་གསང་བ་འདུས་པའི་ལམ་རིམ་པ་གཉིས་བསྒོམ་པ་
ལ་སྐྱེས་བུ་གསུམ་གྱི་ལམ་ལ་མྱོང་བ་ཐོན་པ་ཞིག་དང་། བྱང་ཆུབ་ཀྱི་སེམས་ཀྱི་
སྟོབས་ཆེས་ཆེར་རྒྱས་ནས་དབང་རྣམ་པར་དག་པ་ཞིག་ཐོབ་པ་སྔོན་དུ་འགྲོ་
དགོས་པར་གསུངས་པ་ལ། ཐིག་ལེ་བཅུ་དྲུག་གི་གདམས་པ་འདི་ཡང་སྡེ་སྣོད་
གསུམ་དང་རྒྱུད་སྡེ་བཞིའི་གནས་ཐམས་ཅད་ལམ་གྱི་ལུས་གཅིག་ཏུ་དྲིལ་བ་ཡིན་
པ་དང༌། ལྷག་པར་ཐིག་ལེ་བཅུ་དྲུག་པའི་སྐབས་སུ་དཔལ་གསང་བ་འདུས་པའི་
རིམ་པ་ལྔ་པ་ཟུང་འཇུག་ལ་ངོ་སྤྲོད་པ་ཡིན་པར་འོག་ཏུ་རྒྱས་པར་འཆད་དོ། །དེ་
ལྟ་བུའི་མན་ངག་ཟབ་མོ་འདི་སྣོད་མིན་ལ་བཤད་དུ་མི་རུང་བ་ནི་ཕ་ཆོས་ནོར་བུའི་
ཕྲེང་བར། ཇོ་བོའི་ཞལ་ནས། ཁྱོད་ཀྱིས་ཁྲོམ་དུ་མ་སྒྲོག་ཅིག །ཞིང་ཁམས་འདི་
ནི་ཁྱོད་ཀྱི་ཡང་། །ཐམས་ཅད་ཁྱོད་ཀྱི་མི་མ་ཡིན། །མི་མ་ཡིན་ལ་བརྗོད་བྱེད་ན།།
བདུད་སྡེས་མ་བཟོད་འཁྲུགས་གྱུར་ཏེ། །ཁྱོད་ཀྱི་ཤིང་རྟ་གཅོག་པར་བྱེད། །སྲོལ་
འདི་མ་ཉམས་ཐིག་ལེར་སྐྱོངས། །འཕང་ལོས་དཔག་ཚད་ཁྱབ་ན་ཡང་། །ལྟེ་བ་
མི་འཛིན་མི་མ་ཡིན། །མུ་ཁྱུད་རྩིབས་ལ་སྒྲོ་སྐུར་འདེབས། །གཟེར་བུ་མི་འཐོབ་
གནས་ སུ་བརྡེག །ཐོབ་ ནས་ གཟེར་བུས་ མི་ སྡོམ་ པར། །སྙིགས་དུས་ཤིང་རྟ་
བཤིག་གིས་དོགས། །སྙིང་གཏམ་ཡིན་ནོ་འབྲོམ་རྗེ་ཉོན། །ཤིང་རྟ་སུམ་མདོར་
བསྐྱལ་གྱུར་ན། །བྱིས་པ་སྨྱོན་པ་འཆོལ་པ་ཡིས། །དོན་མ་གོ་ཡང་དགའ་དགའ་
བཞིན། །རབ་ཏུ་རྩེས་ནས་འདོར་པར་བྱེད། །དེ་ནས་ཟོག་མའི་ཁར་ཁྱེར་ནས། །
དེ་ནས་ཆོས་ལ་ཇི་མི་སྙམ། །ཞེས་དང༌། འབྲོམ་རྗེ་འདི་ཀུན་ཉེན་དུ་ཆེ། །ང་དང་
ཆོས་ལ་དད་པ་སྐད། །ཁྱོད་ཀྱི་བཀའ་རྒྱུད་འཛིན་པ་སྐད། །བཟང་པོར་རློམ་པའི་
ལོག་ལྟ་ཅན། །ཆོས་རྣམས་ཐོས་བསམ་བསྒོམ་གསུམ་གྱིས། །གཏུགས་ནས་སྒྲོ་
འདོགས་མི་གཅོད་པར། །རང་གིས་མཐོང་ཐོས་མེད་པ་རྣམས། །རྟགས་སུ་བཀོད་
ནས་ སྒྲོ་ སྐུར་འདེབས། །འཕགས་ པ་རྣམས་ནི་དེ་ལ་ཁྲེལ། །དེས་ཀྱང་རང་ལ་
འཕྱས་པར་ཟད། །སྒྲུབ་པ་རྩེ་གཅིག་མ་བྱས་པས། །སྤྱན་དང་མངོན་ཤེས་མེད་
གྱུར་པའི། །དམུ་རྒོད་རང་རྒྱུད་རེངས་པ་ཀུན། །ལྷ་དང་ཟབ་དོན་མ་རྟོགས་པར།།
ལྐོག་གྱུར་དོན་ལ་སྒྲོ་སྐུར་འདེབས། །གང་ཞིག་འདི་སྟོན་འབྲོམ་རྗེ་ལའང་། །
འབྲོམ་རྗེ་ཙམ་དུ་མི་འཛིན་ན། །སྤྱན་རས་གཟིགས་དབང་སྨོས་ཅི་འཚལ། །དེ་
བས་འདི་སྨོས་རང་བཟོ་མཁན། །བདུད་རིགས་སྐད་དུ་བཀུར་གྱིས་དོགས། །
འབྲོམ་རྗེ་ཁྱོད་ལ་གཟེར་བུས་བཏབ། །གནད་པར་སོམས་ལ་བཀའ་རྒྱ་ལྟོས། །
-324 -
-325-



དགྲ་བོ་ དག་ ལ་ བྲོས་ པས་ ཐར། །བུ་རུ་བརྫུས་ནས་ འཇོམས་པ་ཡིན། །ཆོས་
ལུགས་ཐ་དད་འདི་མི་སྤྱོད། །མ་མཐོང་སྒྲོ་སྐུར་མི་འདེབས་ཀྱིས། །རང་ལུགས་
སྐད་དུ་ཁས་ལེན་པའི། །ཆོས་པས་འདི་ནི་བསླུས་ཀྱིས་དོགས། །ཞེས་གསུངས་
ཤིང་། འབྲོམ་རིན་པོ་ཆེའི་ཞལ་ནས་ཀྱང་། ནོར་བུའི་ཕྲེང་བ་ཕན་བདེའི་གཟར་བུ་
ཅན། །འཆལ་བ་རྐུན་མོའི་གན་དུ་མ་བཞག་ཅིག །ང་རྒྱལ་དྲེགས་པའི་རྒྱལ་པོ་མ་
མཆོད་ཅིག །འཆལ་བའི་བློན་འབངས་ངན་པ་མ་སྐྱངས་ཤིག །མི་སྐྱོང་ཞབས་
རྡོལ་སྣོད་དུ་མ་བླུག་ཅིག །ལོ་འདོད་ཁ་བུབ་སྣོད་དུ་མ་བླུག་ཅིག །མ་དག་སྔགས་
པའི་སྣོད་དུ་མ་བླུག་ཅིག །ཁ་ཡང་དགོས་པ་མེད་ལ་མ་སྐྲག་ཅིག །བསླབ་གསུམ་
ཁྱོད་དུ་གསོད་ལ་མ་སྟོན་ཅིག །མི་ཤེས་དགུ་ཤེས་ཉམས་ལེན་དོན་རྡུགས་པའི། །
ཁེངས་གྲགས་ཆེན་པོ་རྣམས་ལ་མ་སྟོན་ཅིག །ཆོས་ཀྱིས་འཁོར་དང་ནོར་རྫས་
སྡུད་པ་ཡི། །ལོག་འཚོ་ཕྱི་ཐག་མེད་ལ་མ་སྟོན་ཅིག །ཕ་མ་གཙོ་བོ་རིགས་ཀྱི་རྒན་
རབས་དང༌། །དགེ་སྦྱོང་བླ་མ་བླ་མར་མི་འཛིན་པའི། །དམུ་རྒོད་ངན་སོང་བསྒྲུབ་
ལ་མ་སྟོན་ཅིག །ཅེས་མན་ངག་ཟབ་མོ་འདི་སྣོད་མིན་ལ་བཤད་དུ་མི་རུང་བའི་
བཀའ་རྒྱ་ཤིན་ཏུ་དམ་པར་མཛད་པ་ལྟར་རོ། །དེ་ལྟར་དམ་དོག་ཆེར་མཛད་པ་
ཡང་མདོ་རྒྱུད་ཀྱི་དགོངས་པ་ཡིན་ཏེ། བཤད་རྒྱུད་རྡོ་རྗེ་ཕྲེང་བ་ལས། ཇི་ལྟར་
སེང་གེའི་འོ་མ་ནི། །ས་ཡི་སྣོད་དུ་བཞག་མི་བྱ། །དེ་བཞིན་རྣལ་འབྱོར་ཆེན་པོའི་
རྒྱུད། །སྣོད་མིན་དག་ལ་སྦྱིན་མི་བྱ། །སློབ་མ་སྐད་ཅིག་དེ་ལ་འཆི། །འདི་དང་ཕ་
རོལ་ཏུ་ནི་ཕུང་། །སྣོད་མིན་མན་ངག་རབ་བཤད་ན། །སློབ་དཔོན་དངོས་གྲུབ་
ཉམས་པར་འགྱུར། །ཞེས་ གསུངས་ཤིང༌། སྐྱེས་བུ་ཆུང་ངུའི་ལམ་ ལ་ མྱོང་བ་
བོརྟན་པོ་སྐྱེས་ཏེ་ཚེ་འདིའི་སྣང་ཤས་ཀྱི་དབང་དུ་མ་སོང་བར་དུས་སྐབས་ཀུན་ཏུ་
རང་གི་སྒོ་གསུམ་ལ་དྲན་པ་ཉེ་བར་བཞག་ནས་སྡིག་སྤོང་དགེ་སྒྲུབ་ལ་བརྩོན་པ་
ཞིག་མེད་པར་ཐེག་པ་ཆེན་པོའི་ལམ་ལ་མྱོང་བ་བརྟན་པོ་སྐྱེ་ས་མེད་པ་ནི་སའི་
སྙིང་པོའི་མདོ་ལས། དགེ་བའི་ལམ་བཅུ་པོ་འདི་དག་གིས་སངས་རྒྱས་སུ་འགྱུར་
གྱི། གང་ཇི་སྲིད་འཚོའི་བར་དུ་ཐ་ན་དགེ་བའི་ལས་ཀྱི་ལམ་གཅིག་ཙམ་ཡང་མི་
སྲུང་ལ། འོན་ཀྱང་ཚིག་འདི་སྐད་དུ་ང་ནི་ཐེག་པ་ཆེན་པོ་པ་སྟེ་ང་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་འཚོལ་ལོ་ཞེས་ཟེར་ན། གང་ཟག་དེ་ནི་ཤིན་ཏུ་
ཚུལ་ཆོས་པ་བརྫུན་ཆེན་པོ་སྨྲ་བ་སངས་རྒྱས་བཅོམ་ལྡན་འདས་ཐམས་ཅད་ཀྱི་
སྤྱན་སྔར་འཇིག་རྟེན་ལ་སླུ་བར་བྱེད་པ་ཆད་པར་སྨྲ་བ་སྟེ། དེ་རྨོངས་བཞིན་དུ་
འཆི་བའི་དུས་བྱེད་ཅིང་ལོག་པར་ལྟུང་བར་འགྲོའོ། །ཞེས་གསུངས་པ་ལྟར་རོ། །
སྐྱེས་བུ་གསུམ་གྱི་ལམ་ལ་སྦྱངས་ནས་བྱང་ཆུབ་ཀྱི་སེམས་ལ་ཡིད་འགྱུར་གྱི་མྱོང་
བ་མ་སྐྱེས་པར་གསང་སྔགས་ཟབ་མོའི་སྣོད་དུ་མི་རུང་བ་ནི་ལག་ན་རྡོ་རྗེ་དབང་
བསྐུར་བའི་རྒྱུད་ལས། བྱང་ཆུབ་སེམས་དཔའ་ཆེན་པོ་གཟུངས་སྔགས་ཆེན་པོའི་
དཀྱིལ་འཁོར་ཤིན་ཏུ་རྒྱ་ཆེ་བ་འདི་དང་ཤིན་ཏུ་ཟབ་པ་འདི་དང་གཏིང་དཔག་
དཀའ་བ་དང་གསང་བ་བས་ཀྱང་ཆེས་གསང་བ་སེམས་ཅན་སྡིག་པ་ཅན་རྣམས་
ལ་བསྟན་དུ་མི་རུང་བ་འདི་ནི་ལག་ན་རྡོ་རྗེ་ཁྱོད་ཀྱིས་ཤིན་ཏུ་དཀོན་པ་ཞིག་སྨྲས་
ཏེ། འདི་ནི་སྔོན་མ་ཐོས་ན་འདི་སེམས་ཅན་ཇི་ལྟ་བུ་དག་ལ་བཤད་པར་བྱ། ལག་
ན་རྡོ་ རྗེས་སྨྲས་པ། འཇམ་དཔལ་གང་དག་ བྱང་ཆུབ་ཀྱི་སེམས་བསྒོམ་པ་ལ་
བཞུགས་པ་དང་གང་གི་ཚེ་དེ་དག་གི་བྱང་ཆུབ་ཀྱི་སེམས་གྲུབ་པར་གྱུར་པ་དེའི་ཚེ།
-327 -
- 326 -



འཇམ་དཔལ་བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོར་སྤྱོད་པའི་བྱང་
ཆུབ་སེམས་དཔའ་དེ་དག་ཡེ་ཤེས་ཆེན་པོར་དབང་བསྐུར་བའི་གཟུངས་སྔགས་ཀྱི་
དཀྱིལ་འཁོར་དུ་གཞུག་པར་བྱའི། གང་དག་གི་བྱང་ཆུབ་ཀྱི་སེམས་རྫོགས་པར་
མ་གྱུར་པ་དེ་དག་ནི་གཞུག་པར་མི་བྱ་སྟེ། དེ་དག་ནི་དཀྱིལ་འཁོར་ཡང་བལྟར་མི་
གཞུག་གོ །དེ་དག་ལ་ནི་ཕྱག་རྒྱ་དང་གསང་སྔགས་ཀྱང་བསྟན་པར་མི་བྱའོ། །
ཞེས་གསུངས་པ་ལྟར་རོ། །མདོར་ན་རྗེ་རིན་པོ་ཆེའི་ཞལ་ནས། ཆོས་ཐེག་པ་ཆེན་
པོའི་ཆོས་ཡིན་པས་མི་ཆོག་གི གང་ཟག་དེ་ཐེག་པ་ཆེན་པོ་པར་ཚུད་པ་ཞིག་གལ་
ཆེའོ། །ཐེག་ཆེན་པར་བྱེད་པ་ཡང་བྱང་ཆུབ་ཀྱི་སེམས་ཉིད་ལ་རག་ལས་པས་ན་
སེམས་དེ་གོ་བ་ཙམ་ལས་མེད་ན་ཐེག་ཆེན་པ་ཡང་དེ་དང་འདྲ་ལ། སེམས་དེ་
མཚན་ཉིད་ཚང་བ་ཞིག་ཡོད་ན་ཐེག་ཆེན་པ་ཡང་རྣམ་པར་དག་པ་ཞིག་འོང་བས་
འདི་ལ་འབད་པར་བྱའོ། །ཞེས་གསུངས་པ་ལྟར་ཐིག་ལེ་བཅུ་དྲུག་གི་གདམས་པ་
ཟབ་མོ་འདི་བསྒོམ་པ་ལ་སྐྱེས་བུ་གསུམ་གྱི་ལམ་ལ་སྦྱངས་ནས་ངེས་འབྱུང་དང་
བྱང་ཆུབ་ཀྱི་སེམས་ལ་མྱོང་བ་བརྟན་པོ་ངེས་པར་རྙེད་པ་ཞིག་དང་། དབང་རྣམ་
པར་དག་པ་ཐོབ་ནས་དམ་ཚིག་དང་སྡོམ་པ་སྲོག་ལས་ཀྱང་གཅེས་པར་བསྲུང་བ་
ཞིག་དང༌། བཀའ་གདམས་ལྷ་ཆོས་བདུན་ལྡན་གྱི་རྣམ་ཐར་ལ་སྙིང་ནས་དད་པ་
ཞིག་ངེས་པར་དགོས་སོ། །
གཉིས་པ་གང་དུ་ཉམས་སུ་བླང་བའི་གནས་བཤད་པ་ནི། བྱང་ཆུབ་སེམས་
དཔའི་ནོར་བུའི་ཕྲེང་བ་ལས། འདུ་འཛི་ཐམས་ཅད་སྤང་བྱ་ཞིང་། །དགོན་པ་ལ་
ནི་གནས་པར་བྱ། །ཞེས་དང༌། བས་མཐའ་དགོན་པར་ རབ་གནས་ཤིང༌། །རི་
དྭགས་ཤི་བའི་རོ་བཞིན་དུ། །བདག་གིས་བདག་ཉིད་སྦ་བྱ་ཞིང༌། །ཆགས་པ་མེད་
པར་གནས་པར་བྱ། །ཞེས་བཀའ་གདམས་ལྷ་ཆོས་བདུན་ལྡན་གྱི་མན་ངག་ཟབ་
མོ་འདི་ཉམས་སུ་ལེན་པའི་ཚེ་འདུ་འཛི་ལང་ལོང་ཐམས་ཅད་སྤངས་ཏེ་དབེན་པའི་
གནས་སུ་གནས་དགོས་པར་གསུངས་ལ། དབེན་པའི་གནས་དེ་ཡང་གང་བྱུང་
གིས་མི་ཆོག་པར་དམ་ཉམས་དང་འཆལ་པ་དང་འདྲེས་ཁྱེར་སོགས་གྲོགས་ངན་
མེད་ཅིང་ཉོན་མོངས་སྐྱེ་བའི་རྒྱུ་འདུ་འཛི་ཐམས་ཅད་ཀྱིས་དབེན་པའི་གནས་རྒྱལ་
བས་བསྔགས་པ་དང་མཐུན་པ་ཞིག་དགོས་པ་ནི་གླེགས་བམ་ཕ་ཆོས་ནོར་བུའི་
ཕྲེང་བར་འབྲོམ་རིན་པོ་ཆེས་འདུ་འཛི་དང་རྣམ་གཡེང་ཇི་ལྟ་བུ་ཞིག་སྤང་དགོས་
ཞེས་ཞུས་པ་ན་ཇོ་བོའི་ཞལ་ནས། སྐྱེད་མོས་ཚལ་དང་གྲོང་ཁྱེར་དང་། །འདུ་འཛི་
ལ་ སོགས་རྣམ་གཡེང་ སར། །ངག་ འཁྱལ་ཚིག་གིས་ ཀུན་ བསླངས་ནས། །ཟང་
ཟིང་བདུད་ཀྱིས་ཁྱེར་བ་སྲིད། །ཅེས་དང་། འབྲོམ་རྗེ་དེ་འདྲས་དབེན་གྱུར་པའི།།
དགོན་པ་རིན་ཆེན་སེམས་ལ་བརྟེན། །གང་ཞིག་ཆགས་སྡང་རབ་གདུངས་པའི། །
སྲིད་པའི་ཆུ་ཀླུང་སྤུ་མེད་པ། །འདི་ཡི་མདུན་མས་ཁྱེར་བ་མང་། །མི་རྟག་སྙིང་
པོར་མ་ཞེན་པར། །འདུ་འཛི་གནས་མལ་ཉོན་མོངས་འཕེལ། །དུག་གི་ལྗོན་པ་
རབ་བསྙོལ་ལ། །བདེ་བ་བསྐྱེད་པའི་སྨན་གཅིག་པུ། །གཞན་དོན་ལྗོན་པ་ལེགས་
པར་སྐྱོངས། །ཞི་བདེ་སེམས་ཀྱིས་དབེན་པ་ཡི། །དགོན་པ་མཆོག་དེ་སེམས་ལ་
བརྟེན། །ཞེས་སྙིང་གི་ཐིག་ལེའི་གདམས་པ་ཟབ་མོ་འདི་ཉམས་སུ་ལེན་པའི་ཚེ་
འདུ་འཛི་དང་རྣམ་གཡེང་ཐམས་ཅད་སྤངས་ཏེ་ཚེ་འདིའི་སྣང་ཤས་ཀྱི་དབང་དུ་མ་
སོང་བ་ཞིག་དང་རང་གཅིག་པུ་ཞི་བདེ་དོན་གཉེར་གྱི་བསམ་པའི་དབང་དུ་མ་
- 328-
- 329 -



སོང་བར་བསླབ་བཏུས་དང་སྤྱོད་འཇུག་གཉིས་ནས་གསུངས་པ་ལྟར་ལུས་དབེན་
པ་དང་སེམས་དབེན་པ་གཉིས་ཀ་དགོས་པར་གསུངས། འབྲོམ་རིན་པོ་ཆེས་དགེ་
བཤེས་ཀ་བ་ལ་སྙིང་གི་ཐིག་ལེའི་གདམས་ངག་ཟབ་མོ་འདི་གནང་བའི་ཚེ་ངའི་
ཆོས་འདི་ལ་དབེན་ལ་ཡིད་ཆེས་པའི་གནས་རེ་དགོས། བློ་གཏད་ཐུབ་ལ་སྣོད་
དང་ལྡན་པའི་བུ་སློབ་རེ་དགོས། ཚུལ་ཁྲིམས་གཙང་ལ་བཟོད་སྟོབས་ཆེ་བ་རེ་
དགོས། སྐྱིད་ཆོས་དང་ སྙོམ་ལས་ལ་ཞག་གཅིག་ཀྱང་བསྡད་དུ་མེད་ཅེས་ཆོས་
འདི་ཉམས་སུ་ལེན་པ་ལ་གནས་དབེན་པ་དང་གྲོགས་བཟང་བ་དང་ཚུལ་ཁྲིམས་
དག་པ་སོགས་ཆ་མཐའ་དག་ནས་ཆོས་འདི་ཉམས་སུ་ལེན་པའི་རྐྱེན་ཚང་བ་ཞིག་
དགོས་པར་ནན་ཏན་དུ་འདོམས་པར་མཛད་དོ། །ཇོ་བོ་ཡབ་སྲས་ཀྱིས་སྙིང་གི་
ཐིག་ལེའི་གདམས་པ་ཟབ་མོ་འདི་ཉམས་སུ་ལེན་པ་ལ་གནས་ཤིན་ཏུ་དབེན་པ་
དང་གྲོགས་བཟང་བ་ཞིག་ངེས་པར་དགོས་པར་གསུངས་པ་དེ་ཡང་མདོ་རྒྱུད་ཀྱི་
དགོངས་ པ་ ཡིན་ཏེ། དཔལ་གསང་བ་འདུས་པའི་ རྩ་རྒྱུད་ལེའུ་བཅུ་གཉིས་པ་
ལས། དགོན་པ་ཆེན་པོའི་ས་ཕྱོགས་སུ། །མེ་ཏོག་འབྲས་བུ་སོགས་ཀྱིས་བརྒྱན།།
རི་བོ་དབེན་པའི་ས་ཕྱོགས་སུ། །དངོས་གྲུབ་ཐམས་ཅད་བསྡུས་པ་བསྒྲུབ། །ཅེས་
དང༌། དཔལ་གསང་བ་འདུས་པའི་མན་ངག་སྒྲུབ་ཐབས་ཀུན་བཟང་ལས་ཀྱང་།
ལ་ལར་དྲི་མེད་ཆུ་ནི་ཕུན་ཚོགས་ཀྱིས། །ཤིང་མཆོག་མཛེས་པས་རྣམ་པར་བརྒྱན་
པ་ཡི། །རི་ བོའི་ ཕྱོགས་ གཅིག་ཏུ་ནི་བཅོམ་ལྡན་འདས། །འཇམ་པའི་དབྱངས་
ཞེས་བྱ་བ་རབ་བསྒྲུབ་བྱ། །ཞེས་དང༌། མདོ་སྡེའི་རྒྱན་ལས་ཀྱང་། བློ་ལྡན་གང་དུ་
བསྒྲུབ་པའི་ཡུལ། །ལེགས་པར་རྙེད་དང་གནས་བཟང་དང༌། །ས་བཟང་བ་དང་
-330 -
གྲོགས་བཟང་དང༌། །རྣལ་འབྱོར་བདེ་བའི་ཡོ་བྱད་ལྡན། །ཞེས་གསུངས་པ་
ལྟར་རོ། །
གསུམ་པ་གདམས་པ་དངོས་གཞི་ཇི་ལྟར་ཉམས་སུ་བླང་བ་ནི། ཇོ་བོ་ཡབ་
སྲས་གཉིས་ཡེར་པ་ལྷ་རི་སྙིང་པོའི་མགུལ་དུ་སྡེ་སྣོད་གསུམ་དང་རྒྱུད་སྡེ་བཞིས་
བསྡུས་པའི་གསུང་ རབ་ དགོངས་ འགྲེལ་དང་བཅས་པ་ཐམས་ཅད་ གང་ཟག་
གཅིག་གི་ཉམས་ལེན་གྱི་རིམ་པར་ཧྲིལ་གྱིས་དྲིལ་ནས་ཉམས་སུ་ལེན་ཚུལ་གཏན་
ལ་འབེབས་པར་མཛད་པའི་ཚེ་རྗེ་བཙུན་སྒྲོལ་མའི་ཞལ་ནས། སྲས་ཀྱི་ཐུ་བོ་སྤྱན་
རས་ གཟིགས། །ཁྱོད་ཀྱི་ རྗེས་འབྲང་ཁོ་མོས་སྐྱོང་། །ཁོ་མོའི་ གདམས་པ་འདི་
ལོང་ལ། །རྗེས་སུ་འབྲང་ལ་བསྟན་པར་གྱིས། །སྐྱབས་གནས་བླ་མ་དྲན་པར་
མཛོད། །ལུས་ནི་ལྷ་ཡི་རང་བཞིན་ལ། །ངག་ནི་བཟླས་བརྗོད་བརྩོན་པར་མཛོད།
འགྲོ་བ་མ་ལུས་ཕ་མར་སོམས། །སེམས་ཀྱི་གནས་ལུགས་སྟོང་པར་སྤྱོད། །ལྔ་པོ་
དེ་ཡི་སྐྱ་བར་ནས། །དགེ་རྩ་ཐམས་ཅད་དག་པར་མཛོད། །ཅེས་མདོ་སྔགས་ཀྱི་
ལམ་གྱི་གནད་ཐམས་ཅད་རྗེས་དྲན་ལྔར་བསྡུས་ཏེ་སྙིང་གི་ཐིག་ལེར་དྲིལ་ནས་
འདོམས་པར་མཛད་པ་ལྟར་བཀའ་གདམས་ལྷ་ཆོས་བདུན་ལྡན་གྱི་མན་ངག་ཟབ་
མོ་སྙིང་གི་ཐིག་ལེ་འདི་རྗེས་དྲན་ལྔའི་སྒོ་ནས་ཉམས་སུ་ལེན་པར་བྱེད་པ་ཡིན་ལ།
རྗེས་དྲན་ལྔ་ནི། སྐྱབས་གནས་བླ་མ་རྗེས་སུ་དྲན་པ། འགྲོ་ཀུན་ཕ་མར་རྗེས་སུ་
དྲན་པ། གནས་ལུགས་སྟོང་པ་རྗེས་སུ་དྲན་པ། རང་ལུས་ལྷ་སྐུར་རྗེས་སུ་དྲན་པ།
ངག་བཟླས་བརྗོད་དུ་རྗེས་སུ་དྲན་པ་སྟེ་ལྔའོ། །ལྔ་པོ་དེ་ཇི་ལྟར་བསྒོམ་པའི་ཚུལ་
ནི། གནས་ཁང་བྱི་དོར་བྱས་ལ་སྐུ་གསུང་ཐུགས་རྟེན་དགྲམ། མཆོད་པ་གཡོ་མེད་
- 331-



པ་བཙལ་ལ་བཀོད་པ་མཛེས་པར་བཤམས། སྟན་བདེ་བ་ལ་ལུས་རྣམ་སྣང་གི་
ཆོས་བདུན་ལྡན་དུ་འཁོད་ནས་རང་རྒྱུད་ལ་བརྟགས་ཏེ་དགེ་སེམས་ཁྱད་པར་ཅན་
གྱི་ངང་ནས་སྐྱབས་འགྲོ་སེམས་སྐྱེད་ཚད་མེད་བཞི་ ཁྱད་པར་ གྱི་ སེམས་སྐྱེད་
རྣམས་རྒྱུད་དང་འདྲེས་ངེས་ཤིག་བྱ། དེ་ནས་ཚོགས་ཞིང་གསལ་བཏབ་ལ་བསག་
སྦྱང་གི་གནད་བསྡུས་པ་ཡན་ལག་བདུན་པས་རྒྱུད་སྦྱངས་ཤིང་ཚོགས་མྱུར་དུ་
རྫོགས་པའི་ཐབས་དམ་པ་མཎྜལ་མན་ངག་བཞིན་དུ་ཕུལ་ཏེ་དོན་ཆེན་པོ་གསུམ་
གྱི་སྒོ་ནས་གསོལ་བ་ལན་མང་དུ་གདབ། ཁྱད་པར་བརྒྱུད་པ་གསུམ་ལྡན་གྱི་བླ་
མ་ལ་གསོལ་བ་ཤུགས་དྲག་ལ་རྒྱུན་རིང་བ་གདབ་བོ། །དེ་ནས་བླ་མ་དང་ལྷག་
པའི་ལྷ་དབྱེར་མེད་པ་རང་གི་སྤྱི་བོར་བསྒོམས་ནས་ཡན་ལག་བདུན་པ་མཎྜལ་
དང་བཅས་པ་ཕུལ་ཏེ་དད་གུས་ཆེན་པོས་གསོལ་བ་ཤུགས་དྲག་ཏུ་གདབ་བོ། །
ཐོག་མར་གསོལ་འདེབས་འདི་ལྟར་དུ་བྱ་དགོས་པར་བཀའ་གདམས་གླེགས་བམ་
ཉིད་ལས་གསུངས་ཏེ། གླེགས་བམ་ཕ་ཆོས་ནོར་བུའི་ཕྲེང་བར་ཐོག་མར་བརྒྱུད་
པ་གསུམ་ལྡན་གྱི་བླ་མ་རྣམས་ཀྱི་མཚན་བརྗོད་དེ་བཀའ་གདམས་ལྷ་ཆོས་བདུན་
ལྡན་གྱི་མན་ངག་ཟབ་མོ་འདི་སྟོན་པ་སངས་རྒྱས་ནས་བཟུང་དམ་པ་བར་མ་ཆད་
པ་ལས་བརྒྱུད་པ་ཡིན་པ་དང༌། དེ་ལའང་རྒྱ་ཆེན་སྤྱོད་པའི་བརྒྱུད་པ་དང་། ཟབ་
མོ་ལྟ་བའི་བརྒྱུད་པ་དང༌། ཉམས་ལེན་བྱིན་རླབས་ཀྱི་བརྒྱུད་པ་གསུམ་ལྡན་ཡིན་
པ་དང༌། ཡང་རྒྱ་ཆེན་སྤྱོད་པ་ལ་ཡང་དག་པར་རྫོགས་པའི་སངས་རྒྱས་ནས་རྗེ་
བཙུན་བྱམས་པ། དེ་ནས་འཕགས་པ་ཐོགས་མེད་སྐུ་མཆེད་སོགས་ལ་རིམ་གྱིས་
བརྒྱུད་པ་ཤེར་ཕྱིན་གྱི་མདོ་སྡེ་རིན་པོ་ཆེའི་སྦས་དོན་མངོན་རྟོགས་ཀྱི་རིམ་པ་
རྣམས་ཉམས་སུ་ལེན་ཚུལ་དང༌། ཡང་སྟོན་པ་སངས་རྒྱས་ནས་རྗེ་བཙུན་འཇམ་
པའི་དབྱངས། དེ་ནས་རྒྱལ་སྲས་ཞི་བ་ལྷ་སོགས་ལ་རིམ་གྱིས་བརྒྱུད་པ་མདོ་སྡེ་
ཕལ་པོ་ཆེ་སོགས་ཀྱི་དགོངས་ དོན་བདག་གཞན་མཉམ་བརྗེའི་བྱང་ཆུབ་ཀྱི་
སེམས་རིན་པོ་ཆེ་ཡན་ལག་དང་བཅས་པ་བསྒོམ་ཚུལ་རྩལ་དུ་བཏོན་པ་ཐེག་ཆེན་
བློ་སྦྱོང་གི་ཐུན་མོང་མིན་པའི་བརྒྱུད་པ་རླབས་ཆེན་སྤྱོད་པའི་བརྒྱུད་པར་གྲགས་
པ་སྟེ་རྒྱ་ཆེན་སྤྱོད་བརྒྱུད་ལ་གཉིས་དང་། ཟབ་མོ་ལྟ་བརྒྱུད་དེ་བརྒྱུད་པའི་ཆུ་བོ་
གསུམ་གཅིག་ཏུ་འདྲེས་པ་དཔལ་ཨ་ཏི་ཤའི་བརྒྱུད་པ་འདི་ཡིན་པར་གསུངས་
ཤིང་། བརྒྱུད་པའི་བླ་མ་དེ་དག་ལ་གསོལ་བ་འདེབས་པ་ནི་ཤིན་ཏུ་གལ་ཆེ་བ་
ཐེག་པ་ཆེན་པོའི་ལམ་གྱི་སྒོ་འབྱེད་ཡིན་པ་དང་། སངས་རྒྱས་བྱང་སེམས་ཐམས་
ཅད་བཀའ་གདམས་ལྷ་བཞིར་བསྡུས་ཏེ་གསོལ་བ་འདེབས་ཚུལ་ནན་ཏན་དུ་
འདོམས་པར་མཛད་ཅིང་རྒྱས་པར་བཤད་པ་དེ་དག་གི་དོན་བསྡུས་ཏེ་བཀའ་
གདམས་གླེགས་བམ་གྱི་སྡོམ་ཚིག་བྱང་ཆུབ་སེམས་དཔའི་ནོར་བུའི་ཕྲེང་བར། བླ་
མ་རྣམས་ལ་ཕྱག་འཚལ་ལོ། །དད་པའི་ལྷ་ལ་ཕྱག་འཚལ་ལོ། །ཞེས་མན་ངག་
འདིའི་རྩ་ཚིག་ཏུ་འགོད་པར་མཛད་པ་ལྟར་རོ། །དེ་ལྟར་གསོལ་བ་བཏབ་སྟེ་བླ་མ་
ལྷག་པའི་ལྷ་བསྒོམ་བཞིན་པའི་ངང་ནས་ཐོག་མར་ཡོན་ཏན་ཐམས་ཅད་ཀྱི་གཞི་
དང་རྩ་བ་བཤེས་གཉེན་བསྟེན་ཚུལ་ལ་ཐུག་པས་བཤེས་གཉེན་བསྟེན་པའི་ཕན་
ཡོན་བསམ་པ། མ་བསྟེན་པའི་ཉེས་དམིགས་བསམ་པ། རྩ་བ་དད་པ་སྦྱང་བ་དང་
.བཀའ་དྲིན་རྗེས་དྲན་གྱི་གུས་པ་གཉིས་ཀྱི་སྒོ་ནས་བསམ་པས་བསྟེན་ཚུལ་དང་།
མཉེས་པ་གསུམ་གྱི་སྒོ་ནས་མཉེས་པར་བྱ་བ་སྦྱོར་བས་བསྟེན་ཚུལ་ལ་འབད་དེ་
-333 -
-332 -



ལམ་གྱི་རྩ་བ་ཚུགས་པ་ཞིག་བྱ། དེ་ལྟར་སྐྱབས་གནས་བླ་མ་རྗེས་དྲན་བསྒོམ་པ་
དེ་ཡང་ཐོག་མར་བསྒོམ་ཚུལ་དེ་འདྲ་ཞིག་བྱས། དེ་ནས་དེ་བཞག་སྟེ་ལམ་གོང་མ་
ཞིག་བསྒོམ་པ་ལ་འཇུག་པ་མིན་གྱི། ཇི་སྲིད་སངས་རྒྱས་མ་ཐོབ་ཀྱི་བར་དུ་སྐྱབས་
གནས་བླ་མ་རྗེས་དྲན་གོང་འཕེལ་དུ་གཏང་དགོས་པ་དང༌། ལྷག་པར་ལམ་ཐུན་
མོང་བ་ལ་མྱོང་བ་ཕུལ་ཕྱིན་སྐྱེས་ནས་སྔགས་ཀྱི་ལམ་རིམ་གཉིས་ལ་ཆིག་སྒྲིལ་དུ་
བསླབས་ཆོག་པའི་སྐབས་བྱུང་ན་དེའི་ཚེ་བླ་མའི་རྣལ་འབྱོར་རྩལ་དུ་བཏོན་ནས་
བསྒོམ་དགོས་པ་དང་། མཐར་ཟུང་འཇུག་ཐོབ་པའང་བླ་མའི་རྣལ་འབྱོར་གྱི་མཐུ་
ཁོ་ན་ལ་ལྟོས་པ་དང་། ཐིག་ལེ་བཅུ་དྲུག་གི་དང་པོ་ནས་ཐིག་ལེ་བཅུ་གཉིས་པའི་
བར་ལ་མྱོང་བ་སྐྱེས་པ་ན་ཐིག་ལེ་བཅུ་གསུམ་པ་ནས་བླ་མའི་རྣལ་འབྱོར་ལ་རྩལ་
དུ་འདོན་པ་ཡིན་ཚུལ་སོགས་རྒྱས་པར་འོག་ཏུ་འཆད་དོ། །དེ་ནས་འགྲོ་ཀུན་ཕ་
མར་རྗེས་སུ་དྲན་པ་བསྒོམ་པ་ནི། བྱང་ཆུབ་ཀྱི་སེམས་ཡན་ལག་དང་བཅས་པ་
བསྒོམ་པ་སྟེ། བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་བ་ལ་དལ་འབྱོར་དོན་ཆེ་
རྙེད་དཀའ་བསམས་ནས་སྒྲུབ་པ་ལ་ནང་ནས་བསྐུལ་ཐུབ་པ་ཞིག་དང༌། དེ་ནས་
སྐྱེས་བུ་ཆུང་ངུའི་དམིགས་སྐོར་ལ་སྦྱངས་ཏེ་ཚེ་འདི་ལས་བློ་ལོག་ནས་འཇིག་རྟེན་
ཕྱི་མ་དོན་གཉེར་ལ་བློ་རྩེ་ཆིག་སྒྲིལ་དུ་སོང་བ་ཞིག་དང་། དེ་ནས་སྐྱེས་བུ་འབྲིང་
གི་ལམ་ལ་སྦྱངས་པས་སྲིད་པ་མཐའ་དག་ལ་ཞེན་པ་ལོག་ནས་ཉིན་མཚན་ཀུན་ཏུ་
ཐར་པ་དོན་གཉེར་གྱི་བསམ་པ་གཞན་གྱིས་བསྒྱུར་མི་ཐུབ་པའི་བརྟན་པོ་ཞིག་སྐྱེ་
བ་དང་། བསམ་པ་དེ་དག་གིས་ཀུན་ནས་བསླངས་ཏེ་ཚོགས་གསོག་པ་དང་སྒྲིབ་
པ་སྦྱོང་བའི་སྒོ་དུ་མ་ལ་འབད་དེ་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་བ་ལ་
- 334 -
འགལ་རྐྱེན་མཐའ་དག་དང་བྲལ་ཞིང་མཐུན་རྐྱེན་མཐའ་དག་ཚང་བ་ཞིག་བྱ་
དགོས་པས་སྐྱེས་བུ་ཆུང་འབྲིང་གི་ལམ་གཉིས་བྱང་ཆུབ་ཀྱི་སེམས་རིན་པོ་ཆེ་རྒྱུད་
ལ་སྐྱེ་བའི་སྔོན་འགྲོ་བསག་སྦྱང་དང་རྒྱུད་སྦྱོང་བྱེད་དུ་བྱེད་པ་ཡིན་པས། སྐྱབས་
གསུམ་ཀུན་འདུས་བླ་མ་ལྷག་པའི་ལྷ་བསྒོམ་བཞིན་པའི་ངང་ནས་དལ་འབྱོར་
ངོས་གཟུང་བ་དང་། གནས་སྐབས་དང་མཐར་ཐུག་ལ་ལྟོས་ནས་དོན་ཆེ་བ་དང་།
དཔེ་དང་ངོ་བོ་དང་རྒྱུའི་སྒོ་ནས་རྙེད་དཀའ་བའི་ཚུལ་རྣམས་སོ་སོར་རྟོགས་པའི་
ཤེས་རབ་ཀྱིས་དཔྱད་ཅིང་རྒྱུ་མཚན་དུ་མའི་སྒོ་ནས་ཡུན་རིང་དུ་བསམས་པས་
སྐད་ཅིག་རེ་ཙམ་ཡང་དོན་མེད་དུ་གཏང་ མི་ཕོད་པར་ སྙིང་པོ་ལེན་འདོད་ཀྱི་
བསམ་པ་བརྟན་པོ་བསྐྱེད། སྙིང་པོ་ལེན་ལུགས་ནི་བཤེས་གཉེན་བསྟེན་ཚུལ་ནས་
བཟུང་ཐིག་ལེ་བཅུ་དྲུག་པའི་ཟུང་འཇུག་གི་བར་མདོ་སྔགས་གཉིས་ཀའི་ལམ་གྱི་
ལུས་ཡོངས་སུ་རྫོགས་པ་ལ་བསླབས་ཏེ་ རྒྱུད་ལ་ཅི་སྐྱེ་བྱེད་པ་ཉིད་ཡིན་ལ། དེ་
ཡང་རྨོངས་ཞེན་གྱིས་འཇུག་པ་ཙམ་མིན་པར་མན་ངག་གི་མཆོག་རྒྱལ་བའི་བཀའ་
ཉིད་ལ་བྱས་ཏེ་སྡེ་སྣོད་གསུམ་དང་རྒྱུད་སྡེ་བཞིས་བསྡུས་པའི་རྒྱལ་བའི་གསུང་
རབ་དགོངས་འགྲེལ་དང་བཅས་པའི་ སྙིང་པོའི་དོན་རྣམས་ལ་དྲི་མ་མེད་པའི་
རིགས་པས་ལེགས་པར་དཔྱད་ནས་ལམ་གྱི་གྲངས་དང༌། གོ་རིམ་དང༌། ངོ་བོ་
རྣམས་ལ་ཐེ་ཚོམ་མེད་པར་ཇི་ལྟར་བསྒོམ་པའི་ཚུལ་ལ་ཡིད་ཆེས་ཀྱི་ངེས་པ་བརྟན་
པོ་རྙེད་པ་ཞིག་དང༌། ཇི་ལྟར་ངེས་པ་ལྟར་བསྒོམ་པ་ལ་རྐྱེན་གང་གིས་ཀྱང་མི་
གཡེང་བར་བརྩོན་འགྲུས་རྩོམ་ནུས་པ་ཞིག་དགོས་ཏེ། བྱང་ཆུབ་སེམས་དཔའི་
ནོར་བུའི་ཕྲེང་བ་ལས། ཐེ་ཚོམ་ཐམས་ཅད་སྤང་བྱ་ཞིང༌། །སྒྲུབ་ལ་ནན་ཏན་
- 335 -



གཅེས་སུ་བྱ། །གཉིད་རྨུགས་ལེ་ལོ་རབ་སྤང་ཞིང༌། །རྟག་ཏུ་བརྩོན་འགྲུས་འབད་
པར་བྱ། །ཞེས་གསུངས་པ་ལྟར་རོ། །དེ་ནས་བླ་མ་ལྷ་བསྒོམ་བཞིན་པའི་ངང་ནས་
དལ་འབྱོར་ལན་ཅིག་ཐོབ་པ་འདི་ཡང་རིང་དུ་མི་གནས་པར་ངེས་པར་འཆི་བ་དང་
ནམ་འཆི་ལ་ངེས་པ་མེད་པ་དང་། འཆི་བའི་ཚེ་ཆོས་མ་གཏོགས་གང་གིས་ཀྱང་མི་
ཕན་པའི་ཚུལ་རྣམས་རྒྱུ་མཚན་དུ་མའི་སྒོ་ནས་བསམས་ཏེ་ཚེ་འདིའི་བྱ་བ་གང་
གིའང་དབང་དུ་མི་བཏང་བར་སྙིང་གི་ཐིག་ལེའི་གདམས་པ་ཟབ་མོ་འདི་བསྒོམས་
པ་ལ་ཆིག་སྒྲིལ་དུ་འབད་པར་ཐག་བཅད། དེ་ནས་ངན་འགྲོའི་སྡུག་བསྔལ་
བསམས་ཏེ་སྙིང་ནས་འཇིགས་པ་དང་དཀོན་མཆོག་རིན་པོ་ཆེ་གསུམ་ལ་དེ་ལས་
སྐྱོབ་པའི་ནུས་པ་ཡོད་པར་ཡིད་ཆེས་རྙེད་པར་བྱས་ནས་སྐྱབས་འགྲོ་བསླབ་བྱ་དང་
བཅས་པ་ལ་འབད། དེ་ནས་རོང་གི་སྒོ་གསུམ་ལ་དྲན་པ་ཉེ་བར་བཞག་སྟེ་སྒོ་
གསུམ་ལ་སྡིག་ལྟུང་ཕྲ་མོས་ཀྱང་མ་གོས་པ་ཞིག་བྱ་བ་ལ་སྐྱེས་བུའི་རྩལ་ཅི་ཡོད་
ཀྱིས་འབད་དོ། །དེ་ལྟར་བསྒོམ་པའང་བྱང་ཆུབ་སེམས་དཔའི་ནོར་བུའི་ཕྲེང་བ་
ལས། དྲན་དང་ཤེས་བཞིན་བག་ཡོད་པས། །དབང་པོའི་སྒོ་རྣམས་རྟག་
ཏུ་བསྲུང༌། །ཉིན་མཚན་དུས་གསུམ་ཡང་དང་ཡང་། །སེམས་ཀྱི་རྒྱུད་ལ་བརྟག་
པར་བྱ། །ཞེས་གསུངས་སོ། །དེ་ལྟར་སྐྱེས་བུ་ཆུང་ངུའི་ལམ་ལ་སྦྱངས་པས་ཚེ་
འདི་ལས་བློ་ལོག་སྟེ་འཇིག་རྟེན་ཕྱི་མའི་དོན་འབའ་ཞིག་སྒྲུབ་པར་སེམས་པའི་བློ་
སྐྱེས་པ་ན། སྐྱབས་གསུམ་ཀུན་འདུས་བླ་མ་ལྷག་པའི་ལྷ་བསྒོམ་བཞིན་པའི་ངང་
ནས་སྲིད་པ་མཐའ་དག་གི་ཉེས་དམིགས་སོ་སོར་རྟོག་པའི་ཤེས་རབ་ཀྱིས་དཔྱད་
ཅིང་བསམས་ཏེ་བཙོན་རར་ཚུད་པའི་མི་གནས་དེ་ལས་ཐར་བར་འདོད་པ་དང་།
- 336 -
མཚོ་ལ་གནས་པའི་བྱ་རྣམས་མཚོ་དེ་འཁྱགས་པར་མཐོང་ན་གནས་དེ་ལ་སྐད་
ཅིག་ཀྱང་མི་ཆགས་པར་གཞན་དུ་འགྲོ་བར་འདོད་པ་ཇི་ལྟ་བར་སྲིད་པ་མཐའ་
དག་ལ་ཞེན་པ་གཏིང་ནས་ལོག་སྟེ་ཉིན་མཚན་ཀུན་ཏུ་ཐབས་གང་བྱས་ན་འཁོར་
བའི་བཙོན་ར་འདི་ལས་ཐར་སྙམ་དུ་ཐར་པ་དོན་གཉེར་གྱི་བསམ་པ་འབའ་ཞིག་
ངམ་ངམ་ཤུགས་ཀྱིས་སྐྱེ་བ་ཞིག་དང༌། ཐར་པ་ཐོབ་པ་ལ་ལམ་བསླབ་པ་གསུམ་
ལ་བསླབ་དགོས་པས་ཐར་པ་ཐོབ་བྱེད་ཀྱི་ཐབས་དམ་པ་ལམ་བསླབ་པ་གསུམ་
གྱི་ གྲངས་ངེས་པ། གོ་རིམ་ངེས་པ། ངོ་བོ་མ་ནོར་བ་རྣམས་ལ་ངེས་པ་གཏིང་
ཚུགས་པ་ཞིག་རྙེད་པར་བྱ་བ་དང༌། ལྷག་པར་ཐེག་པ་གསུམ་གྱི་ཡོན་ཏན་ཐམས་
ཅད་ཚུལ་ཁྲིམས་དག་པའི་མཐུ་ལ་ལྟོས་པར་ངེས་པ་བརྟན་པོ་རྙེད་པར་བྱས་ལ་
བཅས་རང་གི་ཉེས་པ་ཕྲ་མོས་ཀྱང་མ་གོས་པའི་ཚུལ་ཁྲིམས་རྣམ་པར་དག་པ་ཞིག་
ལ་སྐྱེས་བུའི་རྩལ་ཅི་ཡོད་ཀྱིས་འབད། དེ་ནས་རང་ཉམས་ལ་དཔགས་ཏེ་མཁའ་
མཉམ་གྱི་སེམས་ཅན་ཐམས་ཅད་འཁོར་བའི་བཙོན་རར་ཚུད་ནས་སྡུག་བསྔལ་
བརྒྱ་ཕྲག་དུ་མས་གཟིར་བའི་ཚུལ་ལ་ཤས་མི་བཟོད་པའི་བརྩེ་བ་ཆེན་པོ་བསྐྱེད་དེ་
ཐེག་པ་ཆེན་པོའི་ལམ་ཐམས་ཅད་ཀྱི་རྩ་བ་ནི་སྙིང་རྗེ་ཆེན་པོ་ལ་ཐུག་པས་སྙིང་རྗེ་
ཆེན་པོ་བསྐྱེད་པ་ལ་འབད་དགོས་ཤིང༌། དེ་བསྐྱེད་པ་ལ་ཡིད་འོང་གི་བྱམས་པ་
བསྐྱེད་དགོས་ལ། དེ་བསྐྱེད་པ་ལ་མན་ངག་གི་ལུགས་གཉིས་ཏེ། ཤེར་ཕྱིན་གྱི་
མདོའི་དགོངས་པ་ལྟར་སེམས་ཅན་རྣམས་ཕ་མ་དྲིན་ཅན་དུ་བལྟས་ནས་བསྐྱེད་པ་
དང༌། མདོ་སྡེ་ཕལ་པོ་ཆེའི་དགོངས་པ་ལྟར་སེམས་ཅན་རྣམས་གནས་སྐབས་དང་
མཐར་ཐུག་གི་ཡོན་ཏན་ཐམས་ཅད་བསྐྱེད་པའི་རྒྱུར་བལྟས་ནས་ཡིད་འོང་གི་
• 337-



བྱམས་པ་བསྐྱེད་ཚུལ་གཉིས་ཡོད་པ་གདམས་ངག་འདིར་མན་ངག་གཉིས་ཀ་
གཅིག་ཏུ་བསྲེས་ནས་ཉམས་སུ་ལེན་པ་ཡིན་པས། ཐོག་མར་ཡིད་འོང་གི་བྱམས་
པ་སྐྱེ་བའི་གཞི་ སེམས་ཅན་ཐམས་ཅད་ལ་སེམས་ སྙོམས་པའི་བཏང་སྙོམས་
བསྒོམ། དེ་ནས་སེམས་ཅན་རྣམས་ཚེ་རབས་སྔ་མ་སྔ་མ་མང་པོར་རང་གི་ཕ་མ་
ལན་མང་དུ་བྱས་པའི་དྲིན་ཅན་ཤ་སྟག་ཡིན་པ་དང་། དེ་དང་དེའི་སྐབས་སུ་དྲིན་
གྱིས་ཇི་ལྟར་བསྐྱངས་པའི་ཚུལ་དང་དེ་དག་ལ་དྲིན་གཟོ་བྱ་དགོས་པའི་ཚུལ་
རྣམས་སྒོ་དུ་མ་ནས་བསམས་ཏེ་ཡིད་འགྱུར་གྱི་མྱོང་པ་བརྟན་པོ་མ་སྐྱེས་བར་དུ་
བསྒོམ། དེ་ནས་བློ་སྦྱོང་རྩ་ཚིག་ལས། ལེ་ལན་ཐམས་ཅད་གཅིག་ལ་བདའ། ། །
ཀུན་ལ་བཀའ་དྲིན་ཆེ་བར་བསྒོམ། །ཞེས་འབྱུང་བ་ལྟར་བདག་གཅེས་འཛིན་གྱི་
སྐྱོན་དང་། གཞན་གཅེས་འཛིན་གྱི་ཕན་ཡོན་སྒོ་དུ་མ་ནས་བསམས་ཏེ་རང་ཉིད་
གཅེས་པར་འཛིན་པའི་བློ་ངན་འདི་རྒུད་པ་ཐམས་ཅད་ཀྱི་འབྱུང་གནས་དང་།
སེམས་ཅན་གཅེས་པར་འཛིན་པའི་བློ་འདི་ཡོན་ཏན་ཐམས་ཅད་ཀྱི་འབྱུང་གནས་
སུ་ངེས་པ་རྙེད་པ་ཞིག་བྱ། དེ་ནས་བདག་གཞན་མཉམ་པ་དང་བརྗེ་བའི་བསམ་
པ་ངེས་པར་བསྐྱེད་དགོས་པ་དང་། གོམས་ན་བསམ་པ་དེ་རྣམས་བསྐྱེད་ནུས་པ་
དང༌། བསམས་པ་དེ་རྣམས་བསྐྱེད་པ་ལ་གེགས་བྱེད་པའི་ལོག་རྟོག་རྣམས་བསལ་
ཏེ་བདག་གཞན་མཉམ་བརྗེའི་བསམ་པ་བཅོས་མ་མིན་པ་ཞིག་བསྐྱེད་པ་ལ་བློ་
ནུས་ཅི་ཡོད་ཀྱིས་བསྒྲིམས་ཏེ་འབད། བསམ་པ་དེ་བཅོས་མ་མིན་པ་ཞིག་སྐྱེས་པ་
ན་མཁའ་ཁྱབ་ཀྱི་སེམས་ཅན་ཐམས་ཅད་ལ་ཉེ་རིང་མེད་པར་གནས་སྐབས་དང་
མཐར་ཐུག་གི་བདེ་བ་མཐའ་དག་བསྐྱེད་པ་དང༌། དམྱལ་བའི་སྡུག་བསྔལ་ནས་
338 -
དགྲ་བཅོམ་པ་རྣམས་ལ་དབུ་བསྙུང་བ་ལྟ་བུའི་སྡུག་བསྔལ་ཕྲ་མོ་ཡོད་པའི་བར་
དང༌། ས་བཅུ་པ་བའི་ཐུགས་རྒྱུད་ལ་གཉིས་སྣང་ཕྲ་མོ་ཡོད་པའི་བར་སྡུག་བསྔལ་
རྒྱུ་བཅས་ཐམས་ཅད་གཏན་ནས་བྱང་བར་འདོད་པ་དང་བདེ་བ་བསྒྲུབ་པ་དང་
སྡུག་བསྔལ་སེལ་བ་དེ་ཐམས་ཅད་ཀྱང་སྨོན་པའི་ཡུལ་ཙམ་དུ་མ་བཞག་པར་རང་
ཉིད་ཀྱི་ཁུར་དུ་ཁྱེར་ཏེ་སྐད་ཅིག་ཀྱང་མ་ཡེངས་པར་དོན་དེ་དང་དེ་དག་བསྒྲུབ་པ་
ལ་བརྩོན་པ་ཤུགས་དྲག་ལ་བརྟན་པ་ཞིག་མ་སྐྱེས་ཀྱི་བར་དུ་འབད། དེ་ལྟར་
གཞན་དོན་དོན་གཉེར་གྱི་བསམ་པ་རྒྱལ་བའི་བཀའ་དང་ཤིང་རྟ་ཆེན་པོའི་གཞུང་
ནས་འབྱུང་བ་ལྟར་གྱི་མཚན་ཉིད་ཚང་བ་ལྡོག་ཏུ་མེད་པ་ཞིག་སྐྱེས་པ་ན་གཞན་
དོན་རླབས་ཆེན་པོ་དེ་བསྒྲུབ་པ་ལ་སངས་རྒྱས་ཀྱི་གོ་འཕང་ངེས་པར་བསྒྲུབ་
དགོས་པ་དང༌། རང་ངོས་ནས་ཀྱང་སངས་རྒྱས་ཀྱི་གོ་འཕང་ཞིག་མ་ཐོབ་ན་ཉེས་
སྐྱོན་མཐའ་དག་ཟད་པ་དང་ཡོན་ཏན་མཐའ་དག་རྫོགས་པ་ཞིག་འབྱུང་ས་མེད་
པའི་ཚུལ་ལ་ངེས་པ་བརྟན་པོ་བསྐྱེད་ནས། རང་གཞན་གཉིས་ཀའི་དོན་མཐར་
ཕྱིན་པ་ཞིག་བྱེད་པ་ལ་ངེས་པར་སངས་རྒྱས་ཀྱི་གོ་འཕང་ཐོབ་དགོས་པར་ངེས་
ནས་ངེས་པར་སངས་རྒྱས་ཀྱི་གོ་འཕང་ཐོབ་པར་བྱའོ་སྙམ་དུ་དམ་བཅའ་བརྟན་པོ་
དང་བཅས་བྱང་ཆུབ་ཀྱི་སེམས་རིན་པོ་ཆེ་རྐྱེན་གང་གིས་ཀྱང་བཟློག་ཏུ་མེད་པ་
ཞིག་བསྐྱེད་པ་ལ་སེམས་ཐམས་ཅད་ཀྱིས་བསམས་ཏེ་སྒོ་གསུམ་གྱི་ནུས་པ་ཅི་
ཡོད་ཀྱིས་འབད་དོ། །སྙིང་གི་ཐིག་ལེའི་མན་ངག་ཟབ་མོ་འདི་བསྒོམ་པ་ལ་བྱང་
ཆུབ་ཀྱི་སེམས་རིན་པོ་ཆེ་དེ་འདྲ་ཞིག་ངེས་པར་བསྐྱེད་དགོས་པ་ནི་བཀའ་གདམས
གླེགས་བམ་གྱི་རྩ་ཚིག་ནོར་བུའི་ཕྲེང་བར། རྙེད་དང་བཀུར་སྟི་སྤང་བྱ་ཞིང་། །
- 339-



ཁེངས་གྲགས་རྟག་ཏུ་སྤང་པར་བྱ། །འདོད་པ་ཆུང་ཞིང་ཆོག་ཤེས་དང་། །བྱས་ལ་
དྲིན་དུ་གཟོ་བར་བྱ། །བྱམས་དང་སྙིང་རྗེ་བསྒོམ་བྱ་ཞིང་། །བྱང་ཆུབ་སེམས་ནི་
བརྟན་པར་བྱ། །ཞེས་གསུངས་སོ། །དེ་ལྟར་བྱམས་སྙིང་རྗེ་བྱང་ཆུབ་ཀྱི་སེམས་ལ་
ཡིད་འགྱུར་གྱི་མྱོང་བ་བརྟན་པོ་སྐྱེས་པ་ན་སྨོན་སེམས་དམ་བཅའ་ཅན་ཆོ་གས་་་་་
བླངས་ཏེ་དེའི་བསླབ་བྱ་རྣམས་ལ་བསླབས། དེ་ནས་རྒྱལ་སྲས་ཀྱི་སྤྱོད་པ་སྤྱི་ལ་
སློབ་འདོད་སྦྱོང་ཞིང་རྒྱལ་སྲས་ཀྱི་སྤྱོད་པ་མཐའ་དག་ལ་སློབ་པའི་ཁུར་འཁྱེར་
བར་ནུས་པ་ན་འཇུག་སྡོམ་བླངས་ལ་དེའི་བསླབ་བྱ་རྣམས་ལ་བསླབས། ཁྱད་
པར་རྒྱལ་སྲས་ཀྱི་སྤྱོད་པ་མཐའ་དག་བསྡུས་པའི་སྡོམ་ཆེན་པོ་ཕར་ཕྱིན་དྲུག་གི་
གྲངས་ངེས་གོ་རིམ་ངོ་བོ་རྣམས་ལ་ཤེར་ཕྱིན་གྱི་མདོ་སྡེ་རིན་པོ་ཆེའི་དོན་བྱམས་
མགོན་གྱི་གཞུང་རྒྱན་རྣམ་པ་གཉིས་སུ་ཇི་ལྟར་གཏན་ལ་ཕབ་པ་ལྟར་ངེས་པ་
གཏིང་ཚུགས་པ་ཞིག་རྙེད་པར་བྱས་ལ་རང་གི་རྒྱུད་ལ་སྦྱར་ཏེ་བསྒོམ་པ་ལ་སྐྱེས་
བུའི་རྩལ་ཅི་ཡོད་ཀྱིས་འབད་དོ། །དེ་ལྟར་བསྒོམ་པའི་ཚུལ་དེ་དག་ཀྱང་མན་ངག་
ཟབ་མོ་འདི་ལ་ཆིག་སྒྲིལ་དུ་བྱ་བར་འདོད་པའི་བློ་གྲོས་ཆེན་པོ་རྣམས་ཀྱིས་་་་་་
འབྲོམ་རིན་པོ་ཆེ་སྔོན་བྲམ་ཟེའི་ཁྱེའུ་གསལ་བར་འཁྲུངས་པ་དང་། རྒྱལ་བུ་དད་པ་
བརྟན་པར་འཁྲུངས་པ་སོགས་འཁྲུངས་རབས་རྣམས་སུ་བཤེས་གཉེན་ལ་དད་པ་
སོགས་ས་ལམ་གྱི་ཡོན་ཏན་རྣམས་ཇི་ལྟར་སྐྱེས་པའི་ཚུལ་བསྟན་པ་དེ་དང༌། དེ་
དག་གི་རྣམ་ཐར་དང་སྦྱར་ཏེ་བསམས་པར་བྱ་བ་ཡིན་ལ། དེ་ཙམ་མ་ལྕོགས་
ནའང་འབྲོམ་རིན་པོ་ཆེས་སྙིང་གི་ཐིག་ལེའི་གདམས་པ་ཟབ་མོ་འདི་བསྒོམ་པའི་
ཚེ། ཇི་ལྟར་ནམ་མཁའ་མཉམ་པར་འགྲོ་བ་དུ་མ་ཉམ་ཐག་པ། །སྐྱབས་མེད་
• 340 -
བཤེས་བྲལ་རང་གིས་རང་ཉིད་བསླུས་པ་དེ་དག་རྣམས། །སྐྱབས་ཀྱི་དམ་པ་བླ་མ་
རིན་པོ་ཆེ་ལ་སྐྱབས་སུ་མཆིའོ། །ཞེས་པ་ནས། རྟག་ཏུ་བསྡུ་བ་རྣམ་བཞིས་འགྲོ་
དོན་བྱེད་པའི་བཀྲ་ཤིས་ཤོག །ཅེས་པའི་བར་གྱིས་སྐྱབས་འགྲོ་སེམས་བསྐྱེད་པ་
ཡན་ལག་བདུན་པ་གདུང་ཤུགས་དྲག་པོའི་གསོལ་འདེབས་དང་བཅས་པ་དང་།
ཨོཾ་ཨཱ༔ཧཱུྃ་ཞི་ཁྲོ་རབ་འབྱམས་ཀུན་གྱི་སྔགས། །མི་ཁོ་བོའི་ལུས་ངག་ཡིད་གསུམ་
བྱིན་གྱིས་རློབས། །ཞེས་པ་ནས། དེ་ཁོ་ན་བཞིན་དུ་ངེས་པར་འགྲུབ་པར་ཤོག །
ཅེས་པའི་བར་གྱིས་རང་རྒྱུད་ལ་བསྐུལ་འདེབས་འདོན་ཞིང་ལམ་གྱི་ལུས་ཡོངས་
སུ་རྫོགས་པ་ལ་ཤར་བསྒོམ་གྱི་སྒོ་ནས་ཡིད་འགྱུར་གྱི་མྱོང་བ་ཅི་ཐོན་བྱའོ། །དེ་
ལྟར་སེམས་བསྐྱེད་ནས་རྒྱལ་སྲས་ཀྱི་སྤྱོད་པ་སྤྱི་ལ་སློབ་ཚུལ་དེ་དག་ཀྱང་བྱང་
ཆུབ་ལམ་གྱི་སྒྲོན་མ་དང་བཀའ་གདམས་གླེགས་བམ་གྱི་རྩ་ཚིག་བྱང་ཆུབ་སེམས་
དཔའི་ནོར་བུའི་ཕྲེང་བ་གཉིས་ཀྱི་དགོངས་པའི་དོན་ལམ་རིམ་ཆེ་ཆུང་གཉིས་སུ་
གཏན་ལ་ཕབ་པ་ལྟར་ཤེས་པར་བྱའོ། །དེ་ལྟར་འགྲོ་ཀུན་ཕ་མར་རྗེས་སུ་དྲན་པ་
བསྒོམ་ཚུལ་དེ་ཡང་གོང་ནས་གོང་འཕེལ་དུ་བཏང་སྟེ་ཐིག་ལེ་བཅུ་དྲུག་གི་དཀྱིལ་
འཁོར་བསྒོམ་པའི་ཚེ་རྗེས་དྲན་དེ་ཉིད་གཞིར་བཞག་ནས་རྗེས་དྲན་གོང་མ་རྣམས་
བསྒོམ་པར་བྱེད་པ་ཡིན་ནོ། །སྙིང་གི་ཐིག་ལེའི་གདམས་པ་ཟབ་མོ་འདི་བསྒོམ་
པའི་ཚེ་སྔར་བཤད་པའི་བསྒོམ་ཚུལ་དེ་ལྟར་བྱ་དགོས་པར་བཀའ་གདམས་གླེགས་
བམ་ཉིད་ལས་གསུངས་ཏེ། གླེགས་བམ་ཕ་ཆོས་ནོར་བུའི་ཕྲེང་བར་འབྲོམ་རིན་
པོ་ཆེས་ཇོ་བོ་ལ། ད་ནི་གཏན་གྱི་མདུན་མ་རྣམས། །ཧྲིལ་ཏེ་དྲིལ་བའི་ཉམས་ལེན་
ཞུ། །གང་ལ་བལྟས་ཀྱང་དལ་གླགས་མེད། །ཅེས་སྙིང་གི་ཐིག་ལེའི་གདམས་པ་
- 341 -



ཟབ་མོ་འདི་ཇི་ལྟར་བསྒོམ་ཞེས་ཞུས་པའི་ཚེ་ ཇོ་བོའི་ཞལ་ནས། དེ་ལ་ང་ལ་
ཐབས་ཆེན་པོ་ཡོད། ཚེ་འདིའི་མདུན་མ་ལིང ས་ཏེ་ལག་ལེན་ལ་ཐོབ་ལ་སྒྱུར།
བཤད་པ་དང་ཁས་ལེན་མང་པོས་དོན་མི་འགྲུབ། འདི་ལྟར་དབེན་པའི་གནས་སུ་
གོང་དུ་བཤད་པ་ལྟར་བླ་མ་དང་ཡི་དམ་ལ་གསོལ་བ་ཐོབ། སྡེ་སྣོད་གསུམ་སྐྱེས་
བུ་གསུམ་དུ་ཧྲིལ་ཏེ་སྒྲིལ། གཉིད་རྨུགས་དང་ལེ་ལོའི་བདུད་མ་ཞུགས་པར་བརྩོན་
འགྲུས་ཆེན་པོས་ལྷ་དང་བླ་མ་མདུན་གྱི་ནམ་མཁའ་ལ་བྱོན་པ་ལ་སྒོ་གསུམ་གྱི་སྒོ་
ནས་ཡན་ལག་བདུན་པ་རྒྱས་པར་ཕུལ། དད་གུས་དུངས་བ་བགྱིས་ལ་བླ་མ་དང་
ཡི་དམ་མདུན་དུ་འོ་སྐོལ་གཉིས་གསུང་གླེང་བྱེད་པ་བཞིན་དུ་འབྲལ་བ་མེད་པར་
བསྒོམས། ཨུ་པ་སི་ཀ་བླ་མ་ཡི་དམ་ལ་ཐུགས་རྗེ་ཡོད། ཆོས་མཐུ་བཙན། ཁྱོད་ལ་
དད་གུས་ཀྱི་ལུང་ཡོད། ཁྱོད་རང་ཟེར་བ་བཞིན་དུ་ཐེ་ཚོམ་ཐམས་ཅད་སྤོངས། ད་
ལུས་དུམ་བུ་བརྒྱར་སོང་ཡང་སྒྲུབ་པ་འདི་འདོར་བར་མི་བྱའོ་སྙམ་དུ་སྒྲུབ་པ་ལ་
ནན་ཏན་གཅེས་སྤྲས་སུ་བྱས་ནས་ཐིག་ལེ་བཅུ་དྲུག་གི་དཀྱིལ་འཁོར་བསྒོམས་པ་
ལ་འཇུག ཅེས་གསུངས་པ་ལྟར་རོ། །དེ་ནས་གནས་ལུགས་སྟོང་པ་རྗེས་སུ་དྲན་
པ་བསྒོམ་པ་ནི་ཞི་ལྷག་བསྒོམ་པ་སྟེ། དེ་ཡང་སྤྱོད་འཇུག་ལས། ཞི་གནས་རབ་ཏུ་
ལྡན་པའི་ལྷག་མཐོང་གིས། །ཉོན་མོངས་རྣམ་པར་འཇོམས་པར་ཤེས་བྱས་ལ། །
ཐོག་མར་ཞི་གནས་བཙལ་བྱ་དེ་ཡང་ནི། །འཇིག་རྟེན་ཆགས་པ་མེད་ལ་མངོན་
དགས་འགྲུབ། །ཅེས་གསུངས་པ་ལྟར་སེམས་ཀྱི་གནས་ལུགས་སྟོང་པར་ངེས་
པའི་ ལྷག་མཐོང་གི་རྟོགས་པ་སྐྱེ་བ་ལ་ཐོག་མར་དབུ་མ་རིགས་ཚོགས་ནས་
གསུངས་པ་ལྟར་བདག་མེད་རྣམ་པ་གཉིས་རིགས་པས་གཏན་ལ་ཕབ་སྟེ་ངེས་པ་
-342 -
གཏིང་ཚུགས་པ་ཞིག་རྙེད་པར་བྱས། དེ་ནས་སེམས་ཀྱི་གནས་ལུགས་ཇི་ལྟར་
ངེས་པ་དེ་དམིགས་ཡུལ་དུ་བྱས་ནས་དེའི་སྟེང་དུ་སེམས་འཇོག་པ་དང་། གླན་ཏེ་
འཇོག་པ་སོགས་སེམས་གནས་དགུ་རིམ་གྱིས་བསྒྲུབས་ཏེ་གནས་ལུགས་ལ་བྱིང་
རྒོད་གང་གིས་ཀྱང་མི་གཡེང་བར་ཅི་འདོད་དུ་འཇོག་ནུས་པའི་ཏིང་ངེ་འཛིན་ཁྱད་
པར་ཅན་ཞིག་འབད་པས་བསྒྲུབ། དེ་གྲུབ་པ་ན་སེམས་རྩེ་གཅིག་ཏུ་གནས་བཞིན་
པའི་ངང་ནས་སོ་སོར་རྟོག་པའི་ཤེས་རབ་ཀྱིས་སེམས་ཀྱི་གནས་ལུགས་ལ་དཔྱད་
དེ་ངེས་པ་འདྲེན་པ་དང༌། ངེས་པའི་དོན་ལ་རྩེ་གཅིག་ཏུ་འཇོག་པ་དང༌། རྗེས་
ཐོབ་ཏུའང་གང་སྣང་ཐམས་ཅད་སྒྱུ་མ་དང་རྨི་ལམ་ལྟ་བུར་བལྟ་ཞིང་སྣང་བ་རྟེན་
འབྲེལ་དུ་འཆར་ཞིང་རྟེན་འབྲེལ་སྟོང་པར་འཆར་བ་དང་། སྣང་བས་ཡོད་མཐའ་
སེལ་ཞིང་སྟོང་པས་མེད་མཐའ་སེལ་བ་བདེན་གཉིས་ཟུང་འཇུག་གི་ཚུལ་ལ་ངེས་
པ་ཕུ་ཐག་ཆོད་པ་ཞིག་རྙེད་པར་བྱའོ། །གནས་ལུགས་སྟོང་པ་རྗེས་དྲན་བསྒོམ་པ་
དེ་ཡང་གོང་ནས་གོང་འཕེལ་དུ་གཏང་དགོས་ཏེ། ཐིག་ལེ་བཅུ་དྲུག་གི་དཀྱིལ་
འཁོར་རེ་རེ་ནས་ཆོས་སྐུའི་ལག་རྗེས་འཇོག་བྱེད་གནས་ལུགས་བསྒོམ་པ་དང༌།
གཟུགས་སྐུའི་ལག་རྗེས་འཇོག་བྱེད་རྟེན་དང་བརྟེན་པར་བཅས་པའི་ལྷའི་རྣལ་
འབྱོར་བསྒོམ་པ་གཉིས་ཟུང་འབྲེལ་དུ་ངེས་པར་བྱེད་དགོས་ཤིང༌། དེ་ལ་ཟབ་
གསལ་གཉིས་མེད་ཀྱི་ལྷའི་རྣལ་འབྱོར་ཞེས་སྔགས་ཀྱི་ཟབ་ཁྱད་ཐུན་མོང་མིན་
པར་གྲགས་སོ། །དེ་ནས་རང་ལུས་ལྷ་སྐུར་རྗེས་སུ་དྲན་པ་བསྒོམ་པ་ནི་ཐིག་ལེ་
བཅུ་དྲུག་གི་རྟེན་དང་བརྟེན་པར་བཅས་པའི་དཀྱིལ་འཁོར་བསྒོམ་པ་སྟེ། དེ་ལ་
ཐོག་མར་བླ་མ་རྗེས་དྲན་བསྒོམ་པ་ནི། དཔལ་ལྡན་རྩ་བའི་བླ་མ་རིན་པོ་ཆེ། །
- 343 -



བདག་གི་སྙིང་གར་པདྨའི་སྟེང་བཞུགས་ལ། །བཀའ་དྲིན་ཆེན་པོའི་སྒོ་ནས་རྗེས་
བཟུང་སྟེ། །སྐུ་གསུང་ཐུགས་ཀྱི་དངོས་གྲུབ་སྩལ་དུ་གསོལ། །འདྲེན་པ་མཉམ་
མེད་སྟོན་པ་བཅོམ་ལྡན་འདས། །གངས་རིའི་མགོན་པོ་རྗེ་བཙུན་སྤྱན་རས་
གཟིགས། །རྒྱལ་ཡུམ་སྒྲོལ་མ་བཅོམ་ལྡན་མི་གཡོ་མགོན། །བཀའ་གདམས་ལྷ་
མཆོག་བཞི་ལ་གསོལ་བ་འདེབས། །བྱམས་པ་ཐོགས་མེད་དབྱིག་གཉེན་རྣམ་
གྲོལ་ སྡེ། །མཆོག་སྡེ་དུལ་བའི་སྡེ་དང་ གྲགས་པའི་སྡེ། །སེང་བཟང་ཀུ་ས་ལི་
གཉིས་གསེར་གླིང་པ། །རྒྱ་ཆེན་སྤྱོད་པའི་བརྒྱུད་ལ་གསོལ་བ་འདེབས། །འཇམ་
དབྱངས་ཡོད་མེད་ཕྱོགས་འཇིག་ཀླུ་སྒྲུབ་དང་། །ཟླ་བ་གྲགས་པ་རིག་པའི་ཁུ་བྱུག་
ཆེ། །སངས་རྒྱས་དགོངས་སྐྱོང་འཕགས་པ་ཡབ་སྲས་ཏེ། །ཟབ་མོ་ལྟ་བའི་བརྒྱུད་
ལ་X། །ཐུགས་རྗེ་ཆེན་པོ་བདེ་གཤེགས་རྡོ་རྗེ་འཆང་། །མཆོག་གཟིགས་ཏེ་ལོ་
པ་དང་ནཱ་རོ་པ། །དཔལ་མཆོག་ཌོ་བྷི་པ་དང་ཨ་ཏི་ཤ། །ཉམས་ལེན་བྱིན་རླབས་
བརྒྱུད་ལ་x། །ལམ་བཟང་གསལ་མཛད་ག་མགོན་པོ་ཨ་ཏི་ཤ། །བཀའ་་་་
གདམས་བསྟན་པའི་མེས་པོ་རྒྱལ་བ་འབྲོམ། །བཤེས་གཉེན་རྔོག་དང་དེ་སྲས་
རྣལ་འབྱོར་པ། །ཇོ་བོ་ཡབ་སྲས་རྣམས་ལ་ X། །བསྟན་པ་རིན་ཆེན་གསལ་
མཛད་པོ་ཏོ་བ། །གྲུབ་པའི་དབང་ཕྱུག་སྤྱན་སྔ་ཚུལ་ཁྲིམས་འབར། །སྙིང་གི་ཐིག་
ལེའི་མཛོད་འཛིན་ཕུ་ཆུང་བ། །རྒྱལ་སྲས་སྐུ་མཆེད་གསུམ་ལ་X། །བྱིན་
རླབས་བཀའ་བབས་གཞོན་ནུ་རྒྱལ་མཚན་རྗེ། །སྦས་པའི་རྣལ་འབྱོར་རིན་ཆེན་
རྒྱལ་མཚན་ཞབས། །དར་མ་རྒྱལ་མཚན་བྱང་ཆུབ་བཟང་པོའི་དཔལ། །སྙན་རྒྱུད་
བླ་མ་བཞི་ལ་ X། །ལྷ་ཆོས་སྤེལ་མཛད་ནམ་མཁའ་རིན་ཆེན་ཞབས། །གླེགས་
• 344.
བམ་ཐུགས་འཆང་གཞོན་ནུ་བློ་གྲོས་དང་། །ནོར་བུའི་ཕྲེང་བ་སྤེལ་མཁས་སྣར་
ཐང་པ། །གླེགས་བམ་གསལ་མཛད་གསུམ་ལ་x། །ལྷ་ཆོས་བདུན་ལྡན་བཀའ་
གདམས་ནོར་བུའི་ཕྲེང་། །སྟོན་མཛད་བཀའ་གདམས་བླ་མ་ཐམས་ཅད་དང་། །
ཁྱད་པར་ཐམས་ཅད་མཁྱེན་པ་དགེ་འདུན་གྲུབ། །ཡབ་སྲས་བརྒྱུད་པར་བཅས་ལ་
X། །འབྲོམ་ལས་ ཆོས་ འདི་ དངོས་ གསན་ འབྲོམ་ སྟོན་ དངོས། །ཐམས་ ཅད་
མཁྱེན་པ་བློ་བཟང་རྒྱ་མཚོའི་སྡེ། །མན་ངག་མཛོད་འཛིན་དགེ་ལེགས་རྒྱ་མཚོའི་
དཔལ། །ལམ་ བཟང་ གསལ་ མཛད་ གཉིས་ ལ་X། །རབ་འབྱམས་རྒྱལ་བ་རྒྱ་
མཚོའི་ཐུགས་རྗེའི་གཟུགས། །ངག་གི་དབང་ཕྱུག་བྱམས་མགོན་བླ་མ་རྗེ། །
བཀའ་དྲིན་མཚུངས་མེད་རྩ་བའི་བླ་མ་ལ། །སྙིང་གི་ཁོང་ནས་གུས་པས་གསོལ་བ་
འདེབས། །སྐྱེ་བ་ཀུན་ཏུ་ཡང་དག་བླ་མ་དང་། །འབྲལ་མེད་ཆོས་ཀྱི་དཔལ་ལ་
ལོངས་སྤྱོད་ཅིང་། །ས་དང་ལམ་གྱི་ཡོན་ཏན་རབ་རྫོགས་ནས། །རྡོ་རྗེ་འཆང་གི་
གོ་འཕང་མྱུར་ཐོབ་ཤོག །ཅེས་བརྒྱུད་པ་གསུམ་ལྡན་གྱི་བླ་མ་ཐམས་ཅད་དང་།
ཁྱད་པར་སྙིང་གི་ཐིག་ལེའི་ཉེ་བརྒྱུད་ཐུན་མོང་མིན་པའི་བླ་མ་རྣམས་ལ་གསོལ་བ་
ཤུགས་དྲག་ཏུ་གདབ་བོ། །འདིའི་ཉེ་བརྒྱུད་ཐུན་མོང་མིན་པ་ནི་ཡང་དག་པར་
རྫོགས་པའི་སངས་རྒྱས། རྗེ་བཙུན་མ་སྒྲོལ་མ། དེས་ཇོ་བོ་ཡབ་སྲས་ལ་དངོས་སུ་
གནང་ བ་ སྟེ། བཀའ་གདམས་གླེགས་བམ་དུ་ འབྲོམ་ རིན་པོ་ཆེས་ ཇོ་བོ་ལ།
གནད་དོན་འདི་ཡི་བརྒྱུད་པ་གང༌། །ཞེས་ཞུས་པ་ན་ཇོ་བོའི་ཞལ་ནས། རྒྱལ་དང་
སྒྲོལ་མ་ང་ཉིད་ཡིན། ཞེས་གསུངས་པ་ལྟར་རོ། །དེ་ལྟར་བླ་མ་རྗེས་དྲན་སྔོན་དུ་
བཏང་ནས་མཁའ་ཁྱབ་ཀྱི་འགྲོ་བ་རིགས་དྲུག་གིས་བསྡུས་པའི་ཕ་མ་སེམས་ཅན་
- 345 -



ཐམས་ཅད་ལ་བྱམས་སྙིང་རྗེ་ཤུགས་དྲག་ཏུ་བསྐྱེད་དེ་སྤྱི་བོའི་བླ་མ་རྣམས་ཀྱི་
མཐའ་བསྐོར་དུ་སྐྱབས་གནས་མ་ལུས་བཞུགས་པ་ལ་ཐུགས་རྗེ་དང་ཡོན་ཏན་
དྲན་པའི་དད་གུས་ཤུགས་དྲག་པོ་དང༌། རང་དང་རང་འདྲའི་ཕ་མ་སེམས་ཅན་
ཐམས་ཅད་སྡུག་བསྔལ་རྒྱུ་བཅས་ཀྱིས་ཉམ་ཐག་པ་ལ་འཇིགས་ཤིང་སྐྲག་པའི་སྒོ་
ནས། བདག་དང་འགྲོ་བ་སེམས་ཅན་ཐམས་ཅད་དུས་འདི་ནས་བཟུང་སྟེ་ཇི་སྲིད་
བྱང་ཆུབ་སྙིང་པོ་ལ་མཆིས་ཀྱི་བར་དུ་རྐང་གཉིས་རྣམས་ཀྱི་མཆོག་སངས་རྒྱས་
བཅོམ་ལྡན་འདས་རྣམས་ལ་སྐྱབས་སུ་མཆིའོ། །ཆོས་རྣམས་ཀྱི་མཆོག་ཞི་བ་ འདོད་
ཆགས་དང་བྲལ་བའི་ཆོས་ལ་སྐྱབས་སུ་མཆིའོ། །ཚོགས་རྣམས་ཀྱི་མཆོག་
འཕགས་པ་བྱང་ཆུབ་སེམས་དཔའ་ཕྱིར་མི་ལྡོག་པའི་དགེ་འདུན་ཆེན་པོ་རྣམས་ལ་
སྐྱབས་སུ་མཆིའོ། །ཞེས་ཐེག་ཆེན་ཐུན་མོང་མིན་པའི་སྐྱབས་འགྲོ་ཤུགས་དྲག་ཏུ་
བྱ། དེ་ནས་བྱམས་སྙིང་རྗེ་ཤུགས་དྲག་ཏུ་བསྐྱེད་ལ། ཕྱོགས་བཅུ་ན་བཞུགས་པའི་
སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ།
བདག་དང་མཁའ་མཉམ་གྱི་སེམས་ཅན་མ་ལུས་པ་ཐམས་ཅད་ཀྱིས་སྐྱེ་བ་འདི་
དང་སྐྱེ་བ་གཞན་དང་གཞན་དག་ཏུ་སྦྱིན་པའི་རང་བཞིན་དང་ཚུལ་ཁྲིམས་ཀྱི་རང་
བཞིན་དང་བསྒོམས་པའི་རང་བཞིན་གྱིས་དགེ་བའི་རྩ་བ་ཅི་བགྱིས་པ་དང་བགྱིད་
དུ་སྩལ་བ་དང་བགྱིས་པ་ལ་རྗེས་སུ་ཡི་རང་བའི་དགེ་བའི་རྩ་བ་དེས་ཇི་ལྟར་སྔོན་
གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
རྣམས་དང༌། ས་ཆེན་པོ་ལ་རབ་ཏུ་བཞུགས་པའི་བྱང་ཆུབ་སེམས་དཔའ་རྣམས་
ཀྱིས་དང་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཐུགས་བསྐྱེད་
- 346 -
པར་མཛད་པ་དེ་བཞིན་དུ་བདག་སོགས་སེམས་ཅན་ཐམས་ཅད་ཀྱིས་ཀྱང་དུས་
འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཆེན་པོ་ལ་སེམས་བསྐྱེད་པར་བགྱིའོ། །སེམས་
ཅན་མ་ བསྒྲལ་བ་རྣམས་བསྒྲལ་བར་བགྱིའོ། །མ་གྲོལ་བ་རྣམས་དགྲོལ་བར་
བགྱིའོ། །དབུགས་མ་ཕྱིན་པ་རྣམས་དབུགས་དབྱུང་བར་བགྱིའོ། །ཡོངས་སུ་མྱ་
ངན་ལས་མ་འདས་པ་རྣམས་ཡོངས་སུ་མྱ་ངན་ལས་བཟླ་བར་བགྱིའོ། །ཞེས་ལན་
མང་དུ་བརྗོད་ཅིང་སེམས་སྐྱེད་བསྒོམ། འདི་ནི་འགྲོ་ཀུན་ཕ་མར་རྗེས་སུ་དྲན་པ་
བསྒོམ་པའོ། །དེ་ལྟར་བླ་མ་རྣམས་ལ་དད་གུས་དང་འགྲོ་ཀུན་ཕ་མར་དྲན་བཞིན་
པའི་ངང་ནས་ལྷའི་རྣལ་འབྱོར་བསྒོམ་པ་ནི་སྐྱབས་ཡུལ་ཐམས་ཅད་རྩ་བརྒྱུད་ཀྱི་
བླ་མ་རྣམས་ལ་ཐིམ། བླ་མ་རྣམས་ཀྱང་རིམ་གྱིས་རྩ་བའི་བླ་མ་ལ་བསྡུ། རྩ་བའི་
བླ་མ་རང་ལ་ཐིམ་པས་རྒྱུད་བྱིན་གྱིས་བརླབས་པར་བསམ། དེ་ནས་ཆོས་སྐུའི་
ལག་རྗེས་འཇོག་བྱེད་སྟོང་པའི་ རྣལ་འབྱོར་བསྒོམ་པ་ནི། ཨོཾ་སྭ་བྷཱ་ཝ་ཤུདྡྷསརྦ་
དྷརྨཱསུ་བྷཱ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། ཅེས་བརྗོད་ཅིང་སྔགས་དེའི་དོན་
བསམས་ལ་ཆོས་ཐམས་ཅད་ཀྱི་གནས་ལུགས་སྟོང་པ་ཉིད་དང་རང་གི་སེམས་རོ་
གཅིག་ཏུ་གྱུར་པ་ཐུགས་རྗེ་ཆེན་པོའི་ཐུགས་གཉིས་སུ་མེད་པའི་ཡེ་ཤེས་ཀྱི་ངོ་བོར་
གྱུར་པར་མོས་ནས་དེའི་ངང་དུ་གཉིས་སྣང་གི་སྤྲོས་པ་གཞན་གྱིས་བར་མ་ཆོད་
པར་འཛིན་སྟངས་གསལ་ཞིང་དམ་པར་མཉམ་པར་འཇོག་ཅི་ཐུབ་བྱ་ཞིང་། དེ་ལྟ་
བུའི་གཉིས་སུ་མེད་པའི་ཡེ་ཤེས་ཀྱི་བདག་ཉིད་དེ་ངའོ་སྙམ་དུ་ང་རྒྱལ་ཤུགས་ཅན་
བསྐྱེད་དོ། །དེ་ནས་གཟུགས་སྐུའི་ལག་རྗེས་འཇོག་བྱེད་ལྷའི་རྣལ་འབྱོར་བསྒོམ་
•347-



པ་ནི། སྟོང་པའི་ངང་ལས་རང་ཉིད་སྐད་ཅིག་གིས་ཐུགས་རྗེ་ཆེན་པོ་ངོ་བོ་ཐུབ་པ་
དང་དབྱེར་མེད་པའི་ལོངས་སྐུ། ཕྱག་གཡས་ནོར་བུའི་ཕྲེང་བ་དང་གཡོན་ཤེལ་གྱི་
འཁར་བ་རྩེ་མོར་སངས་རྒྱས་སྟོང་གིས་མཚན་པ་འཛིན་པ། ཞབས་གཉིས་མཉམ་
པའི་སྟབས་ཀྱིས་བཞེངས་པ་ཞིག་ཏུ་གྱུར་པ་ལ་ང་རྒྱལ་དང་གསལ་སྣང་ཅི་འཐོན་
བྱ། དེ་ནས་མཆོད་པ་བྱིན་གྱིས་བརླབས་པའི་ཚུལ་ནི་བཀའ་གདམས་གསལ་བྱེད་
དུ་བཤད་པ་ལྟར་བྱའོ། །དེ་ནས་ཐིག་ལེ་བཅུ་དྲུག་གི་ཐིག་ལེ་དང་པོའི་རྣལ་འབྱོར་
ལ་འཇུག་པ་ནི། སྔར་བཤད་པ་ལྟར་རྗེས་དྲན་ལྔ་དང་ལྡན་པར་བྱ་སྟེ། བླ་མ་རྗེས་
དྲན་དང་འགྲོ་ཀུན་ཕ་མར་རྗེས་དྲན་བསྒོམས་ཏེ་དད་པ་དང་སྙིང་རྗེ་ཆེན་པོའི་ངང་
ནས་སྐུ་གཉིས་ཀྱི་ལག་རྗེས་འཇོག་བྱེད་ཐབས་ཤེས་ཟུང་འབྲེལ་དུ་སློབ་པ་ཡིན་
ལ། དེ་ལ་སྔགས་ཀྱི་སྐབས་འདིར་ཆོས་སྐུའི་ལག་རྗེས་འཇོག་བྱེད་སྟོང་པའི་རྣལ་
འབྱོར་སྔོན་དུ་བཏང་ནས་སྟོང་པའི་ངང་ལས་གཟུགས་སྐུའི་ལག་རྗེས་འཇོག་བྱེད་
རྟེན་དང་བརྟེན་པར་བཅས་པའི་དཀྱིལ་འཁོར་ལ་ང་རྒྱལ་དང་གསལ་སྣང་བསྒོམ་
པར་བྱེད་པ་ཡིན་པས། ཨོཾ་སྭ་བྷཱ་ཝ་ཤུདྡྷསརྦ་དྷརྨཱསཱ་བྷཱ་ཝ་ཤུདྡྷོཉཧཾ། སྟོང་པ་ཉིད་
དུ་གྱུར། ཅེས་སྔར་ལྟར་སྟོང་པའི་རྣལ་འབྱོར་བསྒོམ། དེ་ནས་སྟོང་པའི་ངང་ལས་
རང་གི་སེམས་ཀྱི་ཆ་ཤས་ལས་གྲུབ་པའི་འཇའ་ཚོན་སྣ་ལྔའི་གུར་ཁྱིམ་གྱི་དབུས་
སུ་པད་དཀར་འདབ་མ་སྟོང་ལྡན་གྱི་ལྟེ་བར་གཞལ་ཡས་ཁང་གྲུ་བཞི་སྒོ་བཞི།
འདོད་སྣམ་ཕ་གུ་དྲ་བ་དྲ་ཕྱེད་མདའ་ཡབ་པུ་ཤུ་རྟ་བབས་སོགས་མཚན་ཉིད་
ཐམས་ཅད་ཡོངས་སུ་རྫོགས་པ། ནང་གི་སྟེང་དང་ཤར་དཀར། ལྷོ་སེར། ནུབ་
དམར། བྱང་ལྗང་། འོག་སྔོན་པོར་གྱུར་པའི་ཁ་དོག་སོ་སོའི་རང་མདོག་ལྟར་
འཆར་བ་ལ་རྣམ་པ་ཡི་གེའི་གཟུགས་ཅན་གྱིས་བར་མཚམས་མེད་པར་ཁྱབ་པ།
ཁ་དོག་དང་དབྱིབས་རྣམས་མ་འདྲེས་པར་སོ་སོར་བཀྲ་བའི་སྟེང་གི་ཡི་གེ་ཐམས་
ཅད་ཨོཾ། ཤར་མ། ལྷོ་ཎི། ནུབ་པད། བྱང་མེ། འོག་ཧཱུྃ་དུ་སྣང་བའི་གཞལ་ཡས་
ཁང་གི་དབུས་སུ་པཾ་དཀར་པོ་ལས་ནམ་མཁས་གར་ཁྱབ་ཏུ་ཁྱབ་པའི་པདྨ་དཀར་
པོའི་སྟེང་དུ་ཨ་དཀར་པོ་ཡོངས་སུ་གྱུར་བ་ལས་ཟླ་བའི་དཀྱིལ་འཁོར་པདྨའི་ལྟེ་བ་
དང་མཉམ་པ། དེའི་སྟེང་དུ་ཧྲཱིཿདཀར་པོ་ཡོངས་སུ་གྱུར་པ་ལས་ཐིག་ལེ་དཀར་པོ་
ནམ་མཁའ་ལྟར་མཐའ་དང་བྲལ་བའི་རང་བཞིན་ཅན་ཡོངས་སུ་གྱུར་པ་ལས་
བཀོད་པ་བསམ་གྱིས་མི་ཁྱབ་པའི་ཐུགས་རྗེ་ཆེན་པོ་རྒྱལ་བ་རྒྱ་མཚོ་ནམ་མཁས་
གར་ཁྱབ་ཏུ་སྐུས་ཁྱབ་པ། དབུ་བཅུ་གཅིག་ཕྱག་སྟོང་སྤྱན་སྟོང་དང་ལྡན་པ། རྩ་
ཞལ་དཀར་གཡས་དམར་གཡོན་ ལྡང་། དེའི་སྟེང་གི་ཞལ་དབུས་ལྗང་གཡས་
དཀར་གཡོན་དམར། དེའི་སྟེང་གི་ཞལ་དབུས་དམར་གཡས་ལྗང་གཡོན་དཀར་
བ། དེའི་སྟེང་ན་ཁྲོ་ཞལ་ནག་པོ་ མཆེ་བ་གཙིགས་པ། སྤྱན་གསུམ་པ། རལ་བ་
དམར་སེར་གྱེན་དུ་བརྫེས་པ། དེའི་སྤྱི་བོར་ཞི་བའི་ཞལ་དམར་པོ་གཙུག་ཏོར་
ཅན། རྩ་བའི་ཕྱག་དང་པོ་གཉིས་ཐུགས་ཀར་ཐལ་མོ་སྦྱར་བ། གཡས་གཉིས་པ་
ན་བགྲང་ཕྲེང་། གསུམ་པ་ན་མཆོག་སྦྱིན་ གྱི་ཕྱག་རྒྱ་ལས་བདུད་རྩི་འབབ་པའི་
རྒྱུན་གྱིས་ཡི་དྭགས་རྣམས་ཚིམ་པར་བྱེད་པ། བཞི་པ་ན་འཁོར་ལོ། གཡོན་གྱི་
གཉིས་པ་ན་པདྨ། གསུམ་པ་ན་རིལ་བ་སྤྱི་བླུགས། བཞི་པ་ན་མདའ་གཞུ་འཛིན་
པ། ཕྱག་ལྷག་མ་དགུ་བརྒྱ་དང་དགུ་བཅུ་རྩ་གཉིས་པོ་ཐམས་ཅད་མཆོག་སྦྱིན་
མཛད་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ། བ་སྤུའི་བུ་ག་རེ་རེ་ན་སངས་
• 349 -
-348-



རྒྱས་ཀྱི་ཞིང་གྲངས་མེད་པ། དེ་རྣམས་ན་སངས་རྒྱས་དང་བྱང་སེམས་མཐའ་ཀླས་
པ་བཞུགས་པ། གནས་གསུམ་གྱི་ཡིག་འབྲུ་ལས་འོད་ཟེར་གྱི་ཚོགས་འཕྲོས་པས་
སེམས་ཅན་གྱི་དོན་དཔག་ཏུ་མེད་པ་མཛད་པ་ཞིག་ཏུ་གྱུར་པར་བསྒོམས་ལ་ང་
རྒྱལ་དང་གསལ་སྣང་ཅི་འཐོན་བྱའོ། །ཐིག་ལེ་དང་པོ་འདི་ནི་ཐིག་ལེ་ལྷག་མ་
ཐམས་ཅད་ཀྱི་གཞི་དང་རྟེན་ཐུགས་རྗེ་ཆེན་པོའི་དཀྱིལ་འཁོར་ཐུན་མོང་མིན་པ་
གཞི་བཀོད་པ་བསམ་གྱིས་མི་ཁྱབ་པ་ཞེས་བྱ་བ་ཡིན་ལ། འདི་ནི་མདོ་སྡེ་ཟ་མ་
ཏོག་བཀོད་པར་ཡང་མཚོན་བྱེད་ཙམ་གསུངས་ཤིང་། ཐུགས་རྗེ་ཆེན་པོའི་དཀྱིལ་
འཁོར་འདི་ལྟ་བུ་ཞིག་ཡོད་པར་སྔོན་འབྲོམ་རིན་པོ་ཆེས་ཡེར་པ་ལྷ་རི་སྙིང་པོར་ཇོ་
བོ་རྗེ་ལ་ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་པ་ཚད་མེད་པ་ཕུལ་ཏེ། སྡེ་སྣོད་
གསུམ་དང་རྒྱུད་སྡེ་བཞིས་བསྡུས་པའི་གསུང་རབ་དགོངས་འགྲེལ་དང་བཅས་པ་
ཐམས་ཅད་གང་ཟག་གཅིག་གི་ཉམས་ལེན་གྱི་རིམ་པར་ཧྲིལ་གྱིས་སྒྲིལ་བའི་མན་
ངག་སྙིང་གི་ཐིག་ལེ་ཞིག་གནང་དགོས་པར་གསོལ་བ་བཏབ་པའི་ཚེ་བརྒྱུད་པ་
གསུམ་ལྡན་གྱི་བླ་མ་རྣམས་དང༌། སངས་རྒྱས་རབས་བདུན་གྱིས་གཙོས་ཕྱོགས་
བཅུའི་རྒྱལ་བ་སྲས་བཅས་ཐམས་ཅད་གདན་འཛོམ་སྟེ་ཇོ་བོ་ཡབ་སྲས་ལ་ལུང་
བསྟན་ པ་དང་དབུགས་དབྱུང་བ་རྒྱ་ཆེར་མཛད་ཅིང་གདམས་པ་དང་རྗེས་ སུ་
བསྟན་ པ་ མང་ དུ་ སྩལ་ བའི་ ཚེ་ བླ་ མ་ གསེར་ གླིང་པའི་ཞལ་ནས། སྤྱན་རས་
གཟིགས་དབང་འཇིག་རྟེན་གསུམ་གྱི་མགོན། །གཞན་ལ་ཕན་ཕྱིར་བརྩོན་པའི་གོ་
ཆ་བསྣམས། །ཐུགས་རྗེ་ཆེན་པོ་དྲི་མེད་དཀྱིལ་འཁོར་ཅན། །འགྲོ་བའི་སྡུག་
བསྔལ་སེལ་ལ་ཕྱག་འཚལ་ལོ། །ནམ་མཁའི་མཐས་ཁྱབ་འཇིག་རྟེན་མ་ལུས་པ།།
-350-
ཁྱོད་ཀྱི་སྐུ་ཡི་དཀྱིལ་འཁོར་ནང་དུ་འདུས། །སངས་རྒྱས་རྣམ་པར་སྣང་མཛད་ཆེན་
པོ་ཡང་། །ཁྱོད་ཀྱི་བ་སྤུའི་བུ་ག་གཅིག་ན་བཞུགས། །འདས་དང་མ་འོངས་ད་ལྟར་
ཕྱོགས་བཅུ་ཡི། །འཇིག་རྟེན་སྒྲོན་མ་དག་ཀྱང་དེ་བཞིན་ནོ། །དུས་གསུམ་བདེ་
བར་གཤེགས་པ་ཆོས་ཀྱི་སྐུ། །འགྲོ་དྲུག་སེམས་ཅན་རྣམས་ལ་སྤྱན་རས་གཟིགས།
ནམ་མཁའ་ལྟ་བུར་ཁྱབ་པའི་བཅུ་གཅིག་ཞལ། །གཟི་བརྗིད་འོད་དཔག་མེད་པ་
མཐོང་བས་བདེ། །ཞེས་སོགས་སྤྱིར་བཀོད་པ་བསམ་གྱིས་མི་ཁྱབ་པ་ཡོད་ཚུལ་
དང༌། ལྷག་པར་ཡང་། དེ་འདྲའི་མེ་ཏོག་འདབ་རྒྱས་པདྨའི་དབུས། །ཤིན་ཏུ་
གཙང་བ་ཤེལ་དཀར་ལྟེ་བ་ལ། །སྐུ་མདོག་དཀར་པོ་འོད་སྟོང་འཕྲོ་བའི་ལྷ། །
བལྟ་བས་མི་ངོམས་མཚན་དཔེས་སྤྲས་པ་ཞིག །ཀུན་ཏུ་འཛུམ་པ་ཐལ་མོ་རབ་
སྦྱར་ནས། །འདབ་རྒྱས་གང་ལ་བཞུགས་ལ་འདུད་པར་བྱེད། །ཕྱག་གཡས་ནོར་
བུའི་ཕྲེང་བ་རབ་བཟུང་ནས། །རང་གི་རྣམ་ཐར་གཙང་བར་སྟོན་པར་བྱེད། །ཕྱག་
གཡོན་ཤེལ་དཀར་འཁར་བའི་རྩེ་མོ་ན། །འདབ་མ་སྟོང་ལྡན་པདྨ་རབ་མཛེས་པ།།
ལྟེ་བར་རིན་ཆེན་ལྷུན་པོ་ཡུམ་གྱིས་བརྒྱན། །དེ་ཡང་ཕྱོགས་བཅུའི་རྒྱལ་བ་ཀུན་
གྱིས་བསྐོར། །དེ་ཡང་རང་གི་ཐུ་བོ་རྣམས་ཀྱིས་བསྐོར། །ཐམས་ཅད་གཉིས་སུ་
མེད་པར་ལྷང་ངེར་གྲགས། །ཀུན་གྱི་གནས་གསུམ་ཡིག་འབྲུ་གསུམ་གྱིས་བརྒྱན།
འོད་དུ་འཕྲོ་བས་འགྲོ་བ་སྨིན་པ་མཐོང་། །མགོན་པོ་དེ་ཡི་སྙིང་གི་པད་སྟེང་ན།།
ཟླ་བ་ཞུན་མ་དཔག་ཚད་ལྔ་བཅུ་པ། །འོད་ཀྱི་གཞལ་ཡས་སྒོ་བཞི་མཛེས་པ་ཞིག།
ཡུམ་ཆེན་དྲུག་གི་རྣམ་པ་ཉིད་དུ་གདའ། །གཡས་གཡོན་དག་ནས་ཡུམ་དང་སྲས་
ཀྱིས་བརྟེན། །རིམ་གྱིས་ཤེར་ཕྱིན་ལྷ་བཞིའི་ལྷ་ཚོགས་དང་། །རྒྱལ་བ་ཡབ་སྲས་
-351-



བླ་མར་བཅས་རྣམས་དང་། །བཀའ་སྡོད་རྣམས་དང་ལྷན་ཅིག་འཁོད་པ་མཐོང་།།
ཀུན་གྱི་གནས་གསུམ་ཡིག་འབྲུ་གསུམ་གྱིས་བརྒྱན། །རང་གི་ཡིག་འབྲུ་ཕ་རོལ་
ཕྱིན་པའི་སྒྲ། །ཐམས་ཅད་སྙིང་པོར་བཅས་པ་ལྷང་ངེར་གྲག །ཟེའུ་འབྲུ་པད་
འདབ་དབུས་ན་སྤྲུལ་པ་ཞིག །འགྲོ་དྲུག་སྣ་ལ་ཆོས་བཞིན་སྐོར་བ་བྱེད། །ཕྱི་ནང་
ཀུན་ནས་འོད་ཀྱིས་རབ་གསལ་ཏེ། །དེ་ཡི་སྒོ་གསུམ་བྱིན་གྱིས་རློབ་པ་མཐོང་། །
ཞེས་ཐིག་ལེ་དང་པོ་འདི་ནས་ཇི་ལྟར་བཤད་པ་ལྟར་གྱི་ཐུགས་རྗེ་ཆེན་པོ་རྒྱལ་བ་
རྒྱ་མཚོའི་སྐུའི་བཀོད་པ་འདི་ལྟར་དུ་ཡོད་པ་མངོན་སུམ་དུ་མཐོང་ངོ་ཞེས་་
གསུངས།བཀའ་གདམས་གླེགས་བམ་ནོར་བུའི་ཕྲེང་བ་ཕ་ཆོས་སུ་ཇོ་བོའི་ཞལ་
ནས། ལུས་ཀྱི་བཀོད་པས་འཇིག་རྟེན་ཁེངས། །རྒྱལ་བ་མང་ཡང་ཁྱོད་མ་འདས།།
སྟུག་པོ་བཀོད་པའི་ཞིང་ཁམས་ཁྱོད། །ཅེས་གསུངས། ཡང་བཀའ་གདམས་
གླེགས་བམ་ལས། ཨེ་མ་དེ་ཡང་རྒྱལ་བ་དང་། །རྒྱལ་སྲས་མ་ལུས་ཀུན་གྱི་ཡབ།།
རྒྱལ་བ་སྲས་བཅས་མ་ལུས་པའི། །ཕོ་བྲང་ཉིད་ཀྱང་དེ་ཉིད་ཡིན། །བུ་ག་གཅིག་
ནའང་རྒྱལ་བ་ཡི། །ཞིང་རབ་དཔག་མེད་མཆོག་ཏུ་རྒྱས། །གཅིག་གི་དེ་ཉིད་སུ་
ཡིས་རྟོགས། །ལེགས་པར་དཔྱད་ན་འདི་ལྟ་སྟེ། །སྐུ་བཞིའི་སངས་རྒྱས་མ་ལུས་
དང༌། །ཞི་ཁྲོ་དཔའ་བོ་དཔའ་མོའི་ཚོགས། །ཀུན་གྱི་དཀྱིལ་འཁོར་གཅིག་པུ་ཉིད།
གཅིག་པུ་ཉིད་བསྟེན་ཀུན་གྱིས་སྐྱོབ། །ཅེས་སོགས་ཐུགས་རྗེ་ཆེན་པོ་རྒྱལ་བ་རྒྱ་
མཚོའི་སྐུའི་བཀོད་པ་འདི་ལྟར་དུ་ཡོད་པར་ཡང་དང་ཡང་དུ་གསུངས་སོ། །ཐིག་
ལེ་དང་པོ་འདི་ནས་བཟུང་ཐིག་ལེ་བཅུ་དྲུག་པའི་བར་ལ་རིམ་པ་བཞིན་རེ་རེ་ལ་
རྗེས་དྲན་ལྔ་ལྔར་ཚང་བར་བྱས་ཏེ་རྩ་བརྒྱུད་ཀྱི་བླ་མ་རྣམས་ལ་གསོལ་བ་གདབ་
-352 -
པ་དང༌། སྟོང་པའི་རྣལ་འབྱོར་བསྒོམ་པ་དང༌། རྟེན་དང་བརྟེན་པར་བཅས་པའི་
ལྷའི་རྣལ་འབྱོར་བསྒོམ་པ་དང༌། རང་གི་སེམས་ཀྱི་ཆ་ཤས་ཤིག་གིས་རང་
ཉིད་ཀྱིས་སྣ་དྲངས་ཕ་མ་སེམས་ཅན་ཐམས་ཅད་དཀྱིལ་འཁོར་གྱི་ནང་དུ་ཁྲིད་དེ་
དཀྱིལ་འཁོར་གྱི་གཙོ་བོ་ལ་ཡན་ལག་བདུན་པ་ཕུལ་ཏེ་ཕྱག་དང་སྐོར་བ་ལན་མང་
དུ་བྱས་ནས་གཟུངས་སྔགས་བཟླས་ཏེ་སླར་ཡང་ཐུགས་ཀའི་དཀྱིལ་འཁོར་ནང་མ་
ནང་མ་ལ་འཇུག་པའི་ཚུལ་རྣམས་ཞིབ་པར་བཀའ་གདམས་གསལ་བྱེད་དུ་བྲིས་
ཟིན་པས་དེ་ལས་ཤེས་པར་བྱའོ། །དེ་ནས་ཐིག་ལེ་གཉིས་པར་འཕོས་ནས་བསྒོམ་
ཚུལ་ནི། རང་ཉིད་བཀོད་པ་བསམ་གྱིས་མི་ཁྱབ་པའི་གཞལ་ཡས་ཁང་གི་དབུས་
ན་ཐུགས་རྗེ་ཆེན་པོ་རྒྱལ་བ་རྒྱ་མཚོའི་སྐུར་བཞེངས་པ། དེའི་ཐུགས་ཀར་སྟོང་
གསུམ་མི་མཇེད་ཀྱི་བཀོད་པ་སྔར་བཤད་པ་ལྟ་བུའི་གཞལ་ཡས་ཁང་གི་ནང་དུ་
པད་ཟླའི་སྟེང་ན་ཨོ་སེར་པོ་ལས་ཐུབ་པ་ཆེན་པོ་རྣམ་པར་སྣང་མཛད་གངས་ཆེན་
མཚོ་སྤྲུལ་སྐུའི་ཆ་བྱད་ཅན། ཕྱག་གཡས་སྐྱབས་སྦྱིན་གྱི་ཕྱག་རྒྱུ་དང་གཡོན་
མཉམ་གཞག་མཛད་པ། གཡས་གཡོན་དུ་མཆོག་ཟུང་བཞེངས་ཏེ་བཞུགས་པ།
བདེན་པ་བཞིའི་ཆོས་སྟོན་ཅིང་གནས་དུ་མར་སྤྲུལ་པ་བཀྱེ་ནས་སེམས་ཅན་གྱི་
དོན་མཛད་པ། སངས་རྒྱས་དང་བྱང་ཆུབ་སེམས་དཔའ་དང༌། འཕགས་པ་ཉན་
རང་དུ་མས་ཕོ་བྲང་དེའི་མཐའ་ངོས་ཁེངས་ཤིང་། དེ་ཐམས་ཅད་ཀྱི་གནས་གསུམ་
གྱི་ཡིག་འབྲུ་ལས་འོད་ཟེར་འཕྲོས་པས་འགྲོ་དྲུག་ཐམས་ཅད་ཀྱི་སྒྲིབ་གཉིས་བག་
ཆགས་དང་བཅས་པ་སྦྱོང་བར་མཛད་པ་ཞིག་ཏུ་གྱུར་པར་མོས་ལ། ཕ་མ་རྗེས་
དྲན་གྱི་ངང་ནས་གསོལ་བ་གདབ་པ་དང༌། མཆོད་པ་ཕུལ་ནས་ཚོགས་གསོག་པ་
-353-



དང༌། གཟུངས་སྔགས་བཟླ་བ་སོགས་ལ་འབད་པར་བྱ། དེ་ནས་ཐིག་ལེ་གསུམ་
པར་འཕོ་བ་ནི། རང་ཉིད་ཐུབ་པ་ཆེན་པོ་རྣམ་པར་སྣང་མཛད་གངས་ཆེན་མཚོའི་
སྐུར་བཞེངས་པར་མོས་ལ། དེའི་ཐུགས་ཀར་ཁ་བ་ཅན་གྱི་ཐིག་ལེ་གཞལ་ཡས་
ཁང་གི་ནང་དུ་པད་ཟླའི་གདན་ལ་ཧྲིཡོངས་སུ་གྱུར་པ་ལས་སྤྱན་རས་གཟིགས་
རྒྱལ་བ་རྒྱ་མཚོ་ཞལ་བཅུ་གཅིག་ཕྱག་སྟོང་སྤྱན་སྟོང་པ། བཀོད་པ་བསམ་གྱིས་མི་
ཁྱབ་པ་ཇི་ལྟ་བ་བཞིན་དུ་བཞུགས་པར་མོས་ལ། ལྷའི་རྣལ་འབྱོར་ལ་ང་རྒྱལ་དང་
གསལ་སྣང་ཅི་ཐོན་བྱ། དེ་ནས་མཆོད་པ་དང་སྔགས་བཟླ་བ་སོགས་སྔར་ལྟར་
བྱའོ། །དེ་ནས་ཐིག་ལེ་བཞི་པར་འཕོ་བ་ནི། རང་ཉིད་ཐུགས་རྗེ་ཆེན་པོར་གསལ་
བ་དེའི་ཐུགས་ཀར་གནས་ཁང་གི་ཐིག་ལེ་སྔར་ལྟ་བུའི་གཞལ་ཡས་ཁང་གི་ནང་དུ་
པད་ཟླའི་སྟེང་ན་ཧྲིལས་ཐུགས་རྗེ་ཆེན་པོ་ཞལ་གཅིག་ཕྱག་གཉིས་པ་ཞལ་འཛུམ་
ཞིང་ཅུང་ཟད་འགྱིང་བ། སྐུ་ཤེལ་ལྟར་དྭངས་པ། དབུ་སྐྲ་མཐིང་ཁ་ དཔུང་པའི་
ཐད་དུ་སླེབ་པ། ཕྱག་གཡས་ཤེལ་དཀར་གྱི་ཕྲེང་བ་དང་གཡོན་ཤེལ་གྱི་འཁར་བ་
རྩེ་མོར་པདྨ་དཀར་པོ་འདབ་མ་སྟོང་དང་ལྡན་པའི་ལྟེ་བར་ཟླ་གདན་ལ་ཡུམ་ཆེན་
མོ། གཡས་ སུ་བླ་མ་མར་མེ་མཛད། གཡོན་དུ་རྒྱལ་བ་ཤཱཀྱ་ཐུབ་པ། འདབ་མ་
སྟོང་ལ་སངས་རྒྱས་སྟོང་བཞུགས་པས་མཚན་པ་འཛིན་པ། ཞབས་གཉིས་མཉམ་
པའི་སྟབས་ཀྱིས་བཞེངས་པ་ཞིག་ཏུ་གྱུར་པར་མོས་ལ། ཕ་མ་སེམས་ཅན་ཐམས་
ཅད་དང་ལྷན་ཅིག་ཏུ་ཕྱག་མཆོད་སྐོར་བ་བྱས་ནས་གསོལ་བ་གདབ་པ་དང་
སྔགས་བཟླ་བ་སོགས་སྔར་ལྟར་བྱའོ། །ཐིག་ལེ་བཞི་པོ་དེ་ལ་ནི། གཞི་རྟེན་གྱི་
ཐིག་ལེ་ཞེས་བརྗོད་པར་གསུངས་ཏེ། གཙོ་བོར་སྣོད་ཀྱི་མ་དག་པ་སྦྱངས་ནས་
དག་པ་རབ་འབྱམས་སུ་བསྒྱུར་བར་བྱེད་པའི་རྣལ་འབྱོར་ཞིག་གོ །དེ་ནས་ཐིག་
ལེ་ལྔ་པ་ལ་འཇུག་པ་ནི། རང་ཉིད་ཐུགས་རྗེ་ཆེན་པོར་གསལ་བའི་ཐུགས་ཀར་
སྔར་ལྟ་བུའི་གཞལ་ཡས་ཁང་གི་ནང་དུ་པད་ཟླའི་སྟེང་ན་ཨ་སེར་པོ་ལས་ཡུམ་
ཤེར་ཕྱིན་མ་སྐུ་མདོག་སེར་མོ་ཞལ་གཅིག་ཕྱག་བཞི་མ། གཡས་དང་པོས་ཐུགས་
ཀར་སྐྱབས་སྦྱིན་གྱི་ཕྱག་རྒྱ་དང་གཡོན་དང་པོས་མཉམ་གཞག་མཛད་པ། གཡས་
འོག་མས་རྡོ་རྗེ་དང་གཡོན་འོག་མས་གླེགས་བམ་འཛིན་པ། ཕྱོགས་བཅུའི་རྒྱལ་
བ་སྲས་བཅས་ཀྱིས་བསྐོར་བ། ཞལ་ནས་ཤེར་ཕྱིན་གྱི་སྒྲ་འུར་འུར་བ་གསུང་ཞིང་
སྤྲོས་བྲལ་དུ་ངེས་པ་ལྷང་ལྷང་བསྐྱེད་པར་མཛད་པ་ཞིག་ཏུ་གྱུར་པར་མོས་ལ།
རང་དང་ཕ་མ་སེམས་ཅན་ཐམས་ཅད་ཀྱིས་ཕྱག་མཆོད་སྐོར་བ་ལན་མང་དུ་བྱས་
ཏེ་ཚོགས་གསོག་པ་དང་། གསོལ་བ་གདབ་པ་དང་། གཟུངས་སྔགས་བཟླ་བ་
སོགས་རྗེས་དྲན་ལྔ་ཚང་བའི་ཉམས་ལེན་ལ་བརྩོན་པར་བྱའོ། །འདི་ནི་ཐིག་ལེའི་
རྣལ་འབྱོར་གོང་མ་གཞན་ཐམས་ཅད་ཀྱི་གཞིར་བསྔགས་ཏེ། སྙིང་གི་ཐིག་ལེའི་
གདམས་པ་འདི་ནི་ཤེར་ཕྱིན་གྱི་མདོ་སྡེ་རིན་པོ་ཆེའི་དོན་ཐེག་པ་ཆེན་པོའི་ལམ་གྱི་
ལུས་ཡོངས་སུ་རྫོགས་པ་ཉམས་ལེན་གྱི་མཐིལ་དུ་བྱེད་པ་ཡིན་པར་བཀའ་་་་
གདམས་གླེགས་བམ་ལས་ཡང་དང་ཡང་དུ་གསུངས་སོ། །དེ་ནས་ཐིག་ལེ་དྲུག་
པར་འཕོ་བ་ནི། རང་ཉིད་ཡུམ་ཆེན་མོར་གསལ་བའི་ཐུགས་ཀར་སྔར་ལྟ་བུའི་
གཞལ་ཡས་ཁང་གི་ནང་དུ་ཚུ་སེར་པོ་ལས་ཐུབ་པ་བདུད་འདུལ་སྤྲུལ་སྐུའི་ཆ་
ལུགས་ཅན། ཕྱག་གཡས་ས་གནོན་དང་གཡོན་མཉམ་གཞག་མཛད་པ། འཁོར་
ས་བཅུའི་བྱང་ཆུབ་སེམས་དཔའ་འབའ་ཞིག་གིས་བསྐོར་བ་ཞིག་ཏུ་གྱུར་པར་
-354
-355•



བསྒོམས་ལ། འགྲོ་ཀུན་ཕ་མར་རྗེས་དྲན་གྱི་སྒོ་ནས་ཕ་མ་སེམས་ཅན་ཐམས་ཅད་
དཀྱིལ་འཁོར་གྱི་ནང་དུ་དྲངས་ཏེ་ཡན་ལག་བདུན་པའི་སྒོ་ནས་ཚོགས་གསོག་པ་
དང༌། སྒྲིབ་པ་སྦྱོང་བ་དང་། ལྷག་པའི་ལྷའི་བྱིན་རླབས་གཞུག་པ་དང༌། ཐུགས་
རྗེ་བསྐུལ་བའི་ཕྱིར་གཟུངས་སྔགས་བཟླ་བ་སོགས་སྔར་ལྟར་བྱའོ། །དེ་ནས་ཐིག་
ལེ་བདུན་པར་འཕོ་བ་ནི། རང་ཉིད་ཐུབ་པའི་དབང་པོར་གསལ་བའི་ཐུགས་ཀར་
སྔར་ལྟ་བུའི་གཞལ་ཡས་ཁང་གི་ནང་དུ་པད་ཟླའི་སྟེང་ན་ཧཱི༔དཀར་པོ་ལས་སྤྱན་
རས་གཟིགས་ཞལ་གཅིག་ཕྱག་བཞི་པ། དང་པོ་གཉིས་ཐུགས་ཀར་ཐལ་མོ་སྦྱར་
བ། ལྷག་མ་གཉིས་ཤེལ་ཕྲེང་དང་པད་དཀར་འཛིན་པ། ཞབས་སྐྱིལ་ཀྲུང་གིས་
བཞུགས་པ། འཁོར་བྱང་ཆུབ་སེམས་དཔའི་ཚོགས་ཀྱིས་བསྐོར་བ་ཞིག་ཏུ་གྱུར་
པར་མོས་ལ། འགྲོ་ཀུན་ཕ་མར་རྗེས་དྲན་གྱི་སྒོ་ནས་ཕྱག་མཆོད་དང་སྔགས་བཟླ་
བ་ སོགས་ སྔར་ལྟར་བྱའོ། །དེ་ནས་ཐིག་ལེ་བརྒྱད་པར་འཕོ་བ་ནི། རང་ཉིད་
ཐུགས་རྗེ་ཆེན་པོར་གསལ་བའི་ཐུགས་ཀར་སྔར་ལྟ་བུའི་གཞལ་ཡས་ཁང་གི་ནང་
དུ་པད་ཟླའི་སྟེང་ན་ཧཱུྃ་ལྗང་ཁུ་ལས་སྒྲོལ་མ་ལྗང་ཁུ་ཞལ་གཅིག་ཕྱག་གཉིས་མ།
གཡས་མཆོག་སྦྱིན་གྱི་ཕྱག་རྒྱུ་དང་གཡོན་ཨུཏྤལ་མཐེབ་སྲིན་གྱིས་ཐུགས་ཀར་
འཛིན་པ། འཁོར་ཞི་བའི་ལྷ་མོ་དཔག་ཏུ་མེད་པས་བསྐོར་བ་ཞིག་ཏུ་གྱུར་པར་
མོས་ལ། ཕ་མ་སེམས་ཅན་ཐམས་ཅད་དཀྱིལ་འཁོར་དུ་དྲངས་ཏེ་ཕྱག་མཆོད་
བཟླ་བ་སོགས་སྔར་ལྟར་བྱའོ། །དེ་ནས་ཐིག་ལེ་དགུ་པར་འཕོ་བ་ནི། རང་ཉིད་རྗེ་
བཙུན་སྒྲོལ་མར་གསལ་བའི་ཐུགས་ཀར་སྔར་ལྟ་བུའི་གཞལ་ཡས་ཁང་གི་ནང་དུ་
པད་ཉིའི་སྟེང་ན་ཏྭཾ་ལྗང་ནག་ལས་སྒྲོལ་མ་དྲག་མོ་ལྗང་ནག་ཞལ་གཅིག་ཕྱག་བཞི་
མ། དང་པོ་གཉིས་གྲི་ཐོད། འོག་མ་གཉིས་ཌཱ་མ་རུ་དང་ཁ་ཊཾ་ག་འཛིན་པ། མི་
ལྤགས་ཀྱི་གཡང་གཞི་དང་སྟག་ལྤགས་ཀྱི་ཤམ་ཐབས་དང་རུས་པའི་རྒྱན་དྲུག་
གསོལ་ཞིང་གཡོན་བརྐྱང་གིས་བཞུགས་པ། འཁོར་ལྷ་མོ་དྲག་མོའི་ཚོགས་དཔག་
ཏུ་མེད་པས་བསྐོར་བ། ཐམས་ཅད་ཀྱང་ཧཱུཾ་དང་ཕཊ་ཀྱི་སྒྲ་སྒྲོག་པ། གར་སྟབས་
ཀྱིས་ས་གཞི་གཡོ་ཞིང་བསྐྱོད་པ་ཞིག་ཏུ་གྱུར་པར་མོས་ལ། ཕ་མ་སེམས་ཅན་
ཐམས་ཅད་དྲངས་ཏེ་དཀྱིལ་འཁོར་གྱི་ནང་དུ་བཅུག་ནས་ཕྱག་མཆོད་སྐོར་བ་
བཟླས་བརྗོད་སོགས་སྔར་ལྟར་བྱའོ། །དེ་ནས་ཐིག་ལེ་བཅུ་པར་འཕོ་བ་ནི། རང་
ཉིད་རྗེ་བཙུན་མ་སྒྲོལ་མ་དྲག་མོར་གསལ་བའི་ཐུགས་ཀར་སྔར་ལྟ་བུའི་གཞལ་
ཡས་ཁང་གི་ནང་དུ་པད་ཉིའི་སྟེང་ན་ཧཱུྃ་མཐིང་ནག་ལས་མི་གཡོ་བ་སྔོན་པོ་ཞལ་
གཅིག་ཕྱག་གཉིས་པ་ཁྲོ་ཞིང་གཏུམ་པ། གཡས་རལ་གྲི་དང་གཡོན་ཞགས་པ་
འཛིན་པ། སྦྲུལ་དང་རིན་པོ་ཆེས་བརྒྱན་ཅིང་གླང་ལྤགས་དང་སྟག་ཤམ་གསོལ་
བ། གཡས་བརྐྱང་གིས་ཚོགས་ཀྱི་བདག་པོའི་གདན་ལ་མེ་དཔུང་གི་དབུས་ན་ཁྲོ་
བོའི་ ཚོགས་ ཀྱིས་བསྐོར་ཏེ་བཞུགས་པ་ཞིག་ཏུ་གྱུར་པར་བསྒོམས་ལ། ཕ་མ་
སེམས་ཅན་ཐམས་ཅད་དྲངས་ཏེ་གཞལ་ཡས་ཁང་གི་ནང་དུ་བཅུག་ནས་ཕྱག་
མཆོད་སྐོར་བ་བཟླས་བརྗོད་སོགས་སྔར་ལྟར་བྱའོ། །ཡུམ་ཤེར་ཕྱིན་མ་ནས་མི་
གཡོ་བའི་བར་གྱི་ཐིག་ལེ་ལྔ་པོ་འདི་ལ་བརྟེན་པ་ཡི་དམ་ལྷའི་ཐིག་ལེ་ཞེས་བརྗོད་
པར་གསུངས་ཤིང་། འདི་ནི་གཙོ་བོ་རང་ལ་ཐ་མལ་གྱི་སྣང་ཞེན་སྦྱངས་ནས་ཡི་
དམ་ལྷའི་སྐུར་བསྒོམ་པ་སྟེ་ཟབ་གསལ་གཉིས་མེད་ཀྱི་ལྷའི་རྣལ་འབྱོར་ལ་གཙོ་བོ་
འབད་པ་དང་། སྔོན་འབྲོམ་ཆོས་ཀྱི་རྒྱལ་པོས་ཇོ་བོའི་སྤྱན་སྔར་སངས་རྒྱས་བྱང་
• 357-
-356 -



སེམས་ཐམས་ཅད་བཞིར་བསྡུས་ནས་འདམ་པ་ལྟར་བཀའ་གདམས་ལྷ་ཆོས་
བདུན་ལྡན་གྱི་རྣམ་ཐར་སྐྱོང་བར་འདོད་པ་རྣམས་ཀྱིས་སྡེ་སྣོད་གསུམ་གྱི་བརྗོད་
བྱ་ཐམས་ཅད་བསླབ་པ་གསུམ་དུ་བསྡུས། དེ་ཉམས་སུ་ལེན་པའི་ཚེ་ཤེར་ཕྱིན་གྱི་
མདོ་སྡེ་རིན་པོ་ཆེའི་དགོངས་དོན་བཤེས་གཉེན་བསྟེན་ཚུལ་ནས་ཞི་ལྷག་གི་བར་
ལས་དང་པོ་པའི་ཉམས་ལེན་གྱི་ལུས་རྫོགས་པ་དང་། ས་ལྟ་བུའི་སེམས་སྐྱེད་
ནས་ཆོས་ཀྱི་སྤྲིན་ལྟ་བུའི་སེམས་སྐྱེད་ཀྱི་བར་རམ། ཐེག་པ་ཆེན་པོའི་ཚོགས་ལམ་
ནས་ས་བཅུའི་ཐ་མ་རྡོ་རྗེ་ལྟ་བུའི་ཏིང་ངེ་འཛིན་དང༌། དེའི་རྗེས་ཐོགས་སུ་རྣམ་པ་
ཐམས་ཅད་མཁྱེན་པའི་ཡེ་ཤེས་ཐོབ་སྟེ་འཕྲིན་ལས་ཉི་ཤུ་རྩ་བདུན་གྱི་སྒོ་ནས་
མཁའ་ཁྱབ་ཀྱི་སེམས་ཅན་རྣམས་ཀྱི་དོན་མཛད་པའི་བར་ཐེག་པ་ཆེན་པོའི་ལམ་
འབྲས་བུ་དང་བཅས་པ་ཡོངས་སུ་རྫོགས་པ་ཉམས་ལེན་གྱི་མཐིལ་དུ་བྱེད་པ་དང༌།
སངས་རྒྱས་བྱང་སེམས་ཐམས་ཅད་ལྷག་པའི་ལྷ་བཞིར་བསྡུས་ནས་གསོལ་བ་
འདེབས་ཤིང་ཟབ་གསལ་གཉིས་མེད་ཀྱི་ལྷའི་རྣལ་འབྱོར་ལ་བརྟེན་ནས་ལམ་
མྱུར་དུ་བགྲོད་པར་བྱེད་པ་ཞིག་མན་ངག་འདིའི་སྙིང་པོའི་དོན་ཡིན་ནོ། །འདི་ལྟ་
བུའི་བཀའ་གདམས་ལྷ་བཞིའི་རྟེན་དང་བརྟེན་པར་བཅས་པའི་དཀྱིལ་འཁོར་
ལུས་ལ་བཀོད་ནས་བསྒོམ་ཚུལ་འདི་ཡང་སྔོན་འབྲོམ་རིན་པོ་ཆེས་བཀའ་གདམས་
ལྷ་བཞིའི་དཀྱིལ་འཁོར་འདི་ལྟ་བུ་དག་པའི་འཁོར་ལ་དངོས་སུ་སྟོན་པར་མཛད་
དེ། བཀའ་གདམས་གླེགས་བམ་ལས། འབྲོམ་རྗེའི་ཐུགས་ཀར་རབ་ཕྱེ་བས། །
རང་གི་ཐུབ་པའི་ངོ་བོ་ཉིད། །རིགས་ལྔས་ནམ་མཁའ་གང་ཚུལ་དུ། །ཐུགས་ཀྱི་
ནམ་མཁའ་རྒྱལ་སྲས་གང་། །རྒྱལ་བའི་དཀྱིལ་འཁོར་ཡིན་ནོ་གསུང་། །ཇོ་བོའི་
ཞལ་ནས་སྲས་ཀྱི་མཆོག །འདམ་ཀ་མ་ལོག་སྲས་ཀྱི་མཆོག །རྒྱལ་བའི་ཞིང་
ཁམས་འདི་ལྟར་གདའ། །ལེགས་པར་གདམས་པའི་ཕན་ཡོན་ཡིན། །འགྲོ་བའི་
དོན་དུ་ངེས་འགྱུར་གསུང་། །དཀར་འཇམ་སྤྲིན་གྱི་གུར་གསེབ་ནས། །ཟླ་བ་ལྟ་
བུར་སེམས་དཔའ་རྣམས། །ཇི་ལྟར་རྒྱལ་སྲས་མང་གྱུར་ཀྱང་། །འདི་ལྟར་ཐུགས་
རྗེ་ཆེན་པོ་ལས། །གཡོ་བ་འགའ་ཡང་ཡོད་མ་མཆིས། །ཉིད་ཀྱི་ནང་གི་གཞལ་
ཡས་ཁང་། །མཚུངས་པ་མེད་པར་གསལ་བར་མཛོད། །དེ་ནས་འབྲོམ་རྗེས་
ལེགས་ཞེས་གསུངས། །ཞེས་དང༌། ཐུགས་ཀྱི་པད་སྒོ་རབ་ཕྱེ་སྟེ། །སྒྲོལ་མའི་ཞིང་
ཁམས་ དཔག་ མེད་ བསྟན། །མཐིང་ འཇམ་ སྤྲིན་ གྱི་གུར་གསེབ་ནས། །མཐིང་
མདོག་ཁྲོ་བོ་དུ་མ་རྣམས། །བརྐྱང་བསྐུམ་གར་གྱིས་བདུད་སྡེ་སྐྱག །འཛུམ་ཆགས་
གར་གྱིས་འབྲོམ་རྗེ་བསྟོད། །སྲས་ཀྱི་ཐུ་བོ་འདི་ལ་གསོན། །ཁྲོ་ཞིང་དཔའ་བོ་
དཔག་མེད་ཀྱང་། །མི་གཡོ་བརྟན་པ་ཉིད་ཡིན་ནོ། །ཁྱོད་བསྟན་བསྲུང་ཞིང་བར་
ཆད་བསལ། །ཇི་ལྟར་ ཁྱོད་ ཀྱི་ ཞིང་ཁམས་ཀྱི། །དཔག་མེད་ནང་དུ་གསལ་བ་
བཞིན། །ཞེས་སོགས་མན་ངག་འདིར་ཇི་ལྟར་གསུངས་པ་བཞིན་དངོས་སུ་སྟོན་
པར་མཛད་དོ། །དེ་ནས་ཐིག་ལེ་བཅུ་གཅིག་པར་འཕོ་བ་ནི། རང་ཉིད་ཁྲོ་བོའི་
དབང་པོ་མི་གཡོ་བར་གསལ་བའི་ཐུགས་ཀར་སྔར་ལྟ་བུའི་གཞལ་ཡས་ཁང་གི་
ནང་དུ་པད་ཟླའི་སྟེང་ན་ཧཱུྃ་དཀར་པོ་ལས་མགོན་པོ་ཨ་ཏི་ཤ་ངོ་བོ་ཐུབ་པའི་དབང་
པོ། རྣམ་པ་ལོངས་སྤྱོད་རྫོགས་སྐུའི་ཆ་ལུགས་ཅན། རྡོ་རྗེ་དང་དྲིལ་བུ་འཛིན་པ།
སྐྱིལ་ཀྲུང་གིས་བཞུགས་པ། དེའི་མདུན་དུ་ཐུབ་པ་ལོངས་སྤྱོད་རྫོགས་སྐུའི་ཆ་
ལུགས་ཅན། གཡས་སུ་སྤྱན་རས་ གཟིགས། གཡོན་དུ་སྒྲོལ་མ། རྒྱབ་ཏུ་མི་གཡོ་
- 358 -
- 359-



བ། ཤར་ལྷོར་ཇོ་བོ་པཎྜི་ཏའི་ཆ་བྱད་ཅན། ལྷོ་ནུབ་ཏུ་འབྲོམ་དགེ་བསྙེན་གྱི་ཆ་
བྱད་ཅན། ནུབ་བྱང་ཏུ་རྔོག་དང་བྱང་ཤར་དུ་ཁུ་སྟོན་གཉིས་བོད་སྟོན་རབ་བྱུང་གི་
ཆ་བྱད་ཅན། སྟེང་གི་ཆ་ལ་བརྒྱུད་པ་གསུམ་གྱི་བླ་མའི་ཚོགས་རྣམས་བཞུགས་པ་
ཞིག་ཏུ་གྱུར་པར་བསྒོམས་ལ། འགྲོ་ཀུན་ཕ་མར་རྗེས་སུ་དྲན་པས་སེམས་ཅན་
ཐམས་ཅད་གཞལ་ཡས་ཁང་གི་ནང་དུ་དྲངས་ཏེ་ཕྱག་མཆོད་སྐོར་བ་བཟླས་བརྗོད་
སོགས་སྔར་ལྟར་བྱའོ། །དེ་ནས་ཐིག་ལེ་བཅུ་གཉིས་པར་འཕོ་བ་ནི། རང་ཉིད་
མགོན་པོ་ཨ་ཏི་ཤའི་རྣལ་འབྱོར་དང་ལྡན་པའི་ཐུགས་ཀར་སྔར་ལྟ་བུའི་གཞལ་
ཡས་ཁང་གི་ནང་དུ་པད་ཟླའི་སྟེང་ན་ཧྲིདཀར་པོ་ལས་འབྲོམ་ཆོས་ཀྱི་རྒྱལ་པོ་
ལོངས་སྐུའི་རྣམ་པ་ཅན་གར་ཆས་སུ་བཞུགས་པ། སྐུ་ཤེལ་ལྟར་དྭངས་ཤིང་
གསལ་བའི་ངོས་ལ་དཀོན་མཆོག་གསུམ་གྱི་གཟུགས་བརྙན་ཇི་ལྟ་བ་བཞིན་དུ་
འཆར་བ། དགུང་ལོ་བཅུ་དྲུག་ལོན་པའི་ན་ཚོད་ཅན། ཕྱག་གཡས་པད་དཀར་
དང་གཡོན་དྲིལ་བུ་འཛིན་པ། ཞབས་སྐྱིལ་ཀྲུང་གིས་བཞུགས་པའི་མདུན་དུ་ཕྱི་
ལྟར་ན་རང་དང་ཆ་ལུགས་མཚུངས་པའི་ཁྱེའུ་དཀར་པོ་བཞི། གཡས་སུ་སེར་པོ་
བཞི། གཡོན་དུ་ལྗང་ཁུ་བཞི། རྒྱབ་ཏུ་དམར་པོ་བཞི། ནང་ལྟར་ན་ སྐུ་ མཆེད་
གསུམ་སོགས། གསང་བ་ལྟར་ན་རིགས་ལྔའི་ངོ་བོ། སྟེང་གི་ཆ་ལ་བརྒྱུད་པ་
གསུམ་གྱི་བླ་མ་རྣམས་དང་། གསང་བ་ཡེ་ཤེས་སོགས་མཁའ་འགྲོའི་ཚོགས་དུ་མ་
རྣམས་ཨོ་རྒྱན་གྱི་ཡུལ་དུ་མཛད་པ་མཛད་པ་ཇི་ལྟ་བ་བཞིན་གར་སྟབས་སྣ་ཚོགས་
སུ་བསྒྱུར་བ་ཞིག་ཏུ་གྱུར་པར་བསྒོམས་ལ། ཕ་མ་སེམས་ཅན་ཐམས་ཅད་གཞལ་
ལས་ཁང་གི་ནང་དུ་དྲངས་ཏེ་ཕྱག་མཆོད་སྐོར་བ་བཟླས་བརྗོད་སོགས་སྔར་ལྟར་
བྱའོ། །དེ་ནས་ཐིག་ལེ་བཅུ་གསུམ་པར་འཕོ་བ་ནི། རང་ཉིད་ཐུགས་རྗེ་ཆེན་པོ་
རྒྱལ་བ་འབྲོམ་གྱི་རྣལ་འབྱོར་དང་ལྡན་པའི་ཐུགས་ཀར་སྔར་ལྟ་བུའི་གཞལ་ཡས་
ཁང་གི་ནང་དུ་པད་ཟླའི་སྟེང་ན་མོ་སེར་པོ་ལས་རྒྱལ་བ་བྱམས་པ་དགེ་སློང་གི་
རྣམ་པ་ཅན། སྐུ་ལ་ཆོས་ གོས་ གསུམ་ གསོལ་བ། མཚན་དཔེ་དང་ལྡན་པ།ཆོས་
འཆད་ཀྱི་ཕྱག་རྒྱ་མཛད་པ། གཡས་གཡོན་ན་ནམ་མཁའ་དྲི་མ་མེད་པ་དང་
བཙུན་པ་སྤྱན་རས་གཟིགས་གཉིས་དགེ་སློང་གི་ཆ་བྱད་ཅན་བཞེངས་ཏེ་བཞུགས་
པ། སྟེང་གི་ཆ་ལ་འཕགས་པ་ཐོགས་མེད་སོགས་རྒྱ་ཆེན་སྤྱོད་བརྒྱུད་ཀྱི་བླ་མའི་
ཚོགས་རྣམས་བཞུགས་པ། ཞལ་ནས་ཤེར་ཕྱིན་གྱི་བཀའ་ཟབ་མོ་རྣམས་
སྒྲོག་ཅིང་། དེའི་དོན་ལ་གཡེལ་བ་མེད་བཞིན་དུ་ལྷའི་གནས་ལ་སོགས་པར་སྤྲུལ་
པ་དཔག་ཏུ་མེད་པ་འགྱེད་ཅིང་གདུལ་བྱ་རྣམས་ས་ལམ་ཕྱིན་ཅི་མ་ལོག་པ་ལ་
འགོད་པར་མཛད་པ་ཞིག་ཏུ་གྱུར་པར་བསྒོམས་ལ། རྒྱ་ཆེན་སྤྱོད་བརྒྱུད་ཀྱི་བླ་མ་
རྣམས་ལ་མོས་གུས་ཤུགས་དྲག་པོས་གསོལ་བ་འདེབས་པ་བླ་མ་རྗེས་དྲན་དང་།
ཟབ་གསལ་གཉིས་མེད་ཀྱི་ལྷའི་རྣལ་འབྱོར་བསྒོམ་པ་སྟོང་པ་དང་ལྷ་རྗེས་དྲན་
དང༌། སེམས་ཅན་ཐམས་ཅད་ཕ་མ་དྲིན་ཅན་དུ་བལྟས་ཏེ་སྙིང་རྗེ་ཆེན་པོས་
སེམས་ཅན་ཐམས་ཅད་གཞལ་ཡས་ཁང་གི་ནང་དུ་དྲངས་ཏེ་ཕྱག་མཆོད་སྐོར་བ་
བཟླས་བརྗོད་སོགས་སྔར་ལྟར་བྱའོ། །དེ་ནས་ཐིག་ལེ་བཅུ་བཞི་པར་འཕོ་བ་ནི།
རང་ཉིད་རྗེ་བཙུན་བྱམས་པ་མགོན་པོའི་རྣལ་འབྱོར་དང་ལྡན་པའི་ཐུགས་ཀར་
སྔར་ལྟ་བུའི་གཞལ་ཡས་ཁང་གི་ནང་དུ་པད་ཟླའི་སྟེང་ན་དྷཱི༔ཡིག་གསེར་བཙོ་མ་
ལྟ་བུ་ལས་རྗེ་བཙུན་འཇམ་དབྱངས་སུ་བསྐྱེད་པའམ་ཡང་ན་མགོན་པོ་ཀླུ་སྒྲུབ་
- 361 -
- 360 -



སེར་པོ་རབ་བྱུང་སྤྲུལ་སྐུའི་ཆ་ལུགས་གཙུག་ཏོར་ཅན། སྦྲུལ་མགོ་བདུན་གྱི་
གདེངས་ཀས་མཛེས་པ། ཕྱག་གཉིས་ཆོས་འཁོར་གྱི་ཕྱག་རྒྱ་ཅན། ཞབས་སྐྱིལ་
ཀྲུང་གིས་བཞུགས་པ། གཡས་གཡོན་དུ་ཇོ་བོ་དང་སྤྱན་རས་གཟིགས་གཉིས་
རབ་བྱུང་གི་རྣམ་པ་ཅན། སྟེང་གི་ཆ་ལ་འཇམ་པའི་དབྱངས་དང་ཟླ་བ་གྲགས་པ་
ལ་སོགས་པ་ཟབ་མོ་ལྟ་བརྒྱུད་ཀྱི་བླ་མའི་ཚོགས་རྣམས་སྤྲུལ་པ་དུ་མ་འགྱེད་པ།
སླར་ཡང་མི་རྟོག་པའི་དབྱིངས་སུ་ཡལ་ཞིང་རང་རང་གི་སྐུའི་རྣམ་པར་ལམ་ལམ་
འཆར་བས་བརྗོད་པ་དང་བཅས་པ་དང་བརྗོད་པ་མེད་པའི་ཆོས་སྣ་ཚོགས་སྟོན་པ་
ཞིག་ཏུ་གྱུར་པར་བསྒོམས་ལ། རྗེས་དྲན་ལྔའི་ཉམས་ལེན་སྔར་ལྟར་བྱའོ། །དེ་
ནས་ཐིག་ལེ་བཅོ་ལྔ་པར་འཕོ་བ་ནི། རང་ཉིད་ཟབ་མོ་ལྟ་བརྒྱུད་ཀྱི་གཙོ་བོ་རྗེ་
བཙུན་འཇམ་པའི་དབྱངས་ཀྱི་རྣལ་འབྱོར་དང་ལྡན་པའི་ཐུགས་ཀར་སྔར་ལྟ་བུའི་
གཞལ་ཡས་ཁང་གི་ནང་དུ་སེང་གེས་བཏེག་པའི་རིན་པོ་ཆེའི་ཁྲིའི་སྟེང་དུ་པདྨ་ཉི་
མ་ཟླ་བའི་གདན་ལ་ཧཱུཾ་མཐིང་ནག་ལས་རྒྱལ་བ་རྡོ་རྗེ་འཆང་ལོངས་སྤྱོད་རྫོགས་
སྐུའི་ཆ་ལུགས་ཅན་སྐུ་མདོག་སྔོན་པོ་རྡོ་རྗེ་དང་དྲིལ་བུ་ཐུགས་ཀར་བསྣོལ་ཏེ་
འཛིན་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ། གཡས་གཡོན་དུ་མཆོག་ཟུང་
ལོངས་སྐུའི་ཆ་ལུགས་ཅན་བཞེངས་པ། སྟེང་གི་ཆ་ལ་ཉམས་ལེན་བྱིན་རླབས་
བརྒྱུད་པའི་བླ་མ་ཏེ་ལོ་ནཱ་རོ་སོགས་དང་། ཡང་སྒོས་ནོར་བུའི་ཕྲེང་བའི་བརྒྱུད་པ་
རྣམས་ཀྱིས་བསྐོར་ནས་བཞུགས་པ་ཞིག་ཏུ་གྱུར་པར་བསྒོམས་ལ། རྗེས་དྲན་ལྔའི་
ཉམས་ལེན་ སྔར་བཤད་པ་ལྟར་ བྱའོ། །ཇོ་བོ་ཡབ་སྲས་གཉིས་དང་བརྒྱུད་པ་
གསུམ་ལྡན་གྱི་བླ་མའི་རྣལ་འབྱོར་ལྔ་པོ་འདི་ལ་རྩ་བརྒྱུད་བླ་མའི་ཐིག་ལེ་ཞེས་
- 362 -
བརྗོད་པར་གསུངས་ཤིང༌། གསང་སྔགས་བླ་མེད་ཀྱི་ལམ་གྱི་ལུས་ཡོངས་སུ་
རྫོགས་པ་མྱུར་བ་མྱུར་བར་བརྒྱུད་(རྒྱུད་）ལ་བསྐྱེད་ཕྱིར་བླ་མའི་རྣལ་འབྱོར་ལ་
རྩལ་དུ་འདོན་པར་མཛད་པ་ཡིན་ལ། ལམ་ཐུན་མོང་བ་ལ་མྱོང་བ་ཕུལ་ཕྱིན་རྙེད་
ནས་སྔགས་ལམ་ལ་ཆིག་སྒྲིལ་དུ་གཞོལ་བར་ནུས་པ་རྣམས་ཀྱིས་ནི་སྔར་བཤད་
པའི་ཐིག་ལེ་དེ་དག་རེ་རེའི་ནང་དུའང་རྒྱུད་སྡེ་བཞི་ནས་གསུངས་པའི་ལྷའི་རྣལ་
འབྱོར་མཐའ་ཡས་པ་ཞིག་བསྒོམ་པར་བྱ་བ་དང༌། རྒྱུད་སྡེ་འོག་མ་གསུམ་ནས་
བཤད་པའི་མཚན་བཅས་དང་མཚན་མེད་ཀྱི་རྣལ་འབྱོར་མཐའ་ཡས་པ་ཞིག་ལ་
སློབ་པ་དང༌། ཐིག་ལེ་བཅོ་ལྔ་བའི་སྐབས་འདིར་གསང་བདེ་འཇིགས་གསུམ་
སོགས་བླ་མེད་ནས་གསུངས་པའི་ལྷའི་རྣལ་འབྱོར་མཐའ་ཡས་པ་ཞིག་ལ་སློབ་པ་
དང༌། བླ་མེད་ཀྱི་ནང་ནས་ཀྱང་གཙོ་བོར་དཔལ་གསང་བ་འདུས་པའི་ལྷའི་རྣལ་
འབྱོར་ལ་བསླབ་པར་བྱ་བ་ཡིན་ལ། གསང་བ་འདུས་པ་ལ་ཡང་འཕགས་ལུགས་
དང་ཡེ་ཤེས་ཞབས་ལུགས་གཉིས་ལས། གདམས་ངག་འདི་ནི་ཇོ་བོ་རྗེས་ཡེ་ཤེས་
ཞབས་ལུགས་དང་མཐུན་པར་མཛད་པ་ཡིན་པས། དེ་ནས་བཤད་པ་ལྟར་གྱི་ལྷའི་
རྣལ་འབྱོར་ཕྲ་རགས་ལ་རྩལ་དུ་བཏོན་ནས་བསླབ་པར་བྱའོ། །བཀའ་གདམས་
ལྷ་ཆོས་བདུན་ལྡན་གྱི་མན་ངག་ཟབ་མོ་འདི་ལ་ཆིག་སྒྲིལ་དུ་བྱས་ནས་སྐྱོང་བར་
འདོད་པ་རྣམས་ཀྱིས་ནི་ཐིག་ལེ་བཅོ་ལྔ་པའི་སྐབས་འདིར་དབང་བཞི་རྒྱས་པར་
བླངས་ཏེ་དམ་ཚིག་དང་སྡོམ་པ་གསོ་ཞིང་། དེ་ནས་སྐུ་གསུམ་ལམ་ཁྱེར་གྱི་གནད་
ཚང་བའི་རིམ་པ་དང་པོའི་རྣལ་འབྱོར་ལ་བསླབས་ཏེ་རྫོགས་རིམ་ཡོངས་རྫོགས་
རྒྱུད་ལ་སྐྱེ་བའི་དགེ་རྩ་ཡོངས་སུ་སྨིན་པ་ཞིག་བྱ། དེ་ནས་རྫོགས་རིམ་བསྒོམ་ཚུལ་
- 363-



ནི་ཐིག་ལེ་བཅུ་དྲུག་པའི་སྐབས་སུ་འཆད་དོ། །དེ་ལྟར་ཐིག་ལེ་དང་པོ་གཞི་བཀོད་
པ་བསམ་གྱིས་མི་ཁྱབ་པའི་ཐིག་ལེ་ནས་ཐིག་ལེ་བཅོ་ལྔ་པ་ཉམས་ལེན་བྱིན་
རླབས་བརྒྱུད་ཀྱི་རྣལ་འབྱོར་རམ། རྡོ་རྗེ་འཆང་ཆེན་པོའི་རྣལ་འབྱོར་གྱི་བར་རྟེན་
དང་བརྟེན་པར་བཅས་པའི་དཀྱིལ་འཁོར་རྗེས་དྲན་ལྔའི་སྒོ་ནས་བསྒོམ་པ་ཟབ་
གསལ་གཉིས་མེད་ཀྱི་ལྷའི་རྣལ་འབྱོར་རམ། རིམ་པ་དང་པོ་བསྐྱེད་པའི་རིམ་པ་
ལ་བསླབས་ནས་རིམ་པ་གཉིས་པ་རྫོགས་པའི་རིམ་པ་ལ་སློབ་པ་ཐིག་ལེ་བཅུ་
དྲུག་པ་ལ་འཇུག་པ་ནི། རང་ཉིད་ཁྱབ་བདག་རྡོ་རྗེ་འཆང་གི་སྐུར་གསལ་བའི་
ཐུགས་ཀར་སྔར་ལྟ་བུའི་གཞལ་ཡས་ཁང་མཛེས་ཤིང་ཡིད་དུ་འོང་བ། སྟོབས་དང་
མི་འཇིགས་པ་སོགས་ཀྱི་རང་བཞིན་ཅན་གྱི་དབུས་སུ་པད་ཟླའི་གདན་ལ་ཧཱུྃ་ཡིག་
སེར་པོ་ཡོངས་སུ་གྱུར་པ་ལས་བདག་ཉིད་སངས་རྒྱས་ཆོས་ཀྱི་སྐུ་ཟག་པ་མེད་པའི་
ཡེ་ཤེས་ཅན། རྣམ་པ་ལོངས་སྤྱོད་རྫོགས་པའི་སྐུ་སྐྱིལ་ཀྲུང་དང་མཉམ་གཞག་
གིས་ བཞུགས་ པ་ སེར་པོ། ཆོས་ ཀྱི་དབྱིངས་ལས་མི་གཡོ་བཞིན་དུ་སྐུ་གསུང་
ཐུགས་ཀྱི་མཛད་པ་མཐའ་དག་རྩོལ་མེད་ལྷུན་གྲུབ་ཏུ་འབྱུང་བའི་ངང་ནས་སྤྲུལ་སྐུ་
དུ་མ་སྤྲུལ་ནས་ གཞལ་ཡས་ཁང་དེར་ གནས་པ། རང་ཉིད་གཙོ་བོའི་སྙིང་གི་
དཀྱིལ་དུ་བྱང་ཆུབ་ཀྱི་ཐིག་ལེ་དྭངས་ཤིང་གསལ་བ་ཡུངས་འབྲུ་ཙམ་པ། དེ་རྒྱ་ཇེ་
ཆེར་སོང་ནས་ནོར་བུ་རིན་པོ་ཆེའི་སྣོད་རྒྱ་ཆེ་ཞིང་དཔངས་མཐོ་བ་དྭངས་ཤིང་འོད་
འཚེར་བ། དེའི་ནང་དུ་རང་གི་སེམས་ཐིག་ལེ་སེར་པོ་སྲན་མ་ཙམ་དྭངས་ཤིང་
འོད་འཚེར་བ་མེར་མེར་གཡོ་ཞིང་འཇུ་བ་ལྟ་བུ་དེ་རྒྱ་ཇེ་ཆེར་སོང་བས་ཐིག་ལེའི་
རྒྱ་མཚོ་གསེར་བཙོ་མའི་མདོག་ལྟར་དྭངས་ཤིང་ཁོད་སྙོམས་པ། གཞི་བརྟན་པ།
- 364 -
རྒྱ་ཆེ་བ། ཁྱབ་ཆེ་བ། གཟུགས་བརྙན་ཐམས་ཅད་འཆར་བ་ཞིག་ཏུ་གསལ་བཏབ་
ལ་རྩེ་གཅིག་ཏུ་བསྒོམ་མོ། །དེ་ནས་འགྲོ་ཀུན་ཕ་མར་རྗེས་སུ་དྲན་པས་སེམས་
ཅན་ཐམས་ཅད་དཀྱིལ་འཁོར་གྱི་ནང་དུ་དྲངས་ཏེ་གླེགས་བམ་ལས་འབྱུང་བའི་
ཡན་ལག་བདུན་པའི་སྒོ་ནས་ཚོགས་གསག་སྒྲིབ་སྦྱོང་དང་། དབང་བསྐུར་ཏེ་རྒྱུད་
སྨིན་ཅིང་གྲོལ་བར་བྱས་ནས་དག་པ་རབ་འབྱམས་སུ་བསྒྱུར་བ་དང་། ཐམས་
ཅད་བྱང་ཆུབ་ཀྱི་ཐིག་ལེའི་ངང་དུ་རོ་གཅིག་ཏུ་གྱུར་པར་དམིགས་ཏེ་སྙིང་རྗེ་དང་
སྟོང་པ་ཟུང་འཇུག་དང་ཐབས་ཤེས་དབྱེར་མེད་ཀྱི་ངང་དུ་རྩེ་གཅིག་ཏུ་མཉམ་པར་
འཇོག་ཅི་ཐུབ་དང༌། མཉམ་གཞག་དེ་ལས་ལྡང་བ་ན་སྣང་སྟོང་ཟུང་འཇུག་ལྷའི་
སྐུར་ལྡང་བ་དང༌། བཀའ་གདམས་གླེགས་བམ་ལས་ཇི་ལྟར་གསུངས་པ་ལྟར་གྱི་
སྤྲོ་བསྡུའི་དམིགས་པ་སྐྱོང་ངོ༌། །ཡན་ལག་བདུན་པ་དང་ཉེར་སྤྱོད་རོལ་མོ་འདོད་
ཡོན་ལྔ་རྒྱལ་སྲིད་སྣ་བདུན་དང་བཅས་པའི་མཆོད་པ་འབུལ་བ་དང་ཐིག་ལེའི་ལྷ་
ཚོགས་ལ་བསྟོད་པ་ཇི་ལྟར་བྱ་བའི་ཚུལ་ནི་བཀའ་གདམས་གསལ་བྱེད་དུ་ཞིབ་ཏུ་
བྲིས་ཟིན་པས་དེ་ལས་ཤེས་པར་བྱའོ། །དེ་ནས་ རྗེས་དྲན་ལྔ་པ་ རང་གི་ ངག་
སྔགས་སུ་རྗེས་སུ་དྲན་པ་བསྒོམ་པ་ལ་གཉིས་ཏེ། རིམ་པ་དང་པོའི་ལྷའི་རྣལ་
འབྱོར་དང་ལྡན་པའི་སྒོ་ནས་ཐིག་ལེ་བཅུ་དྲུག་གི་ལྷ་ཚོགས་རྣམས་ཀྱི་ཐུགས་
བསྐུལ་བའི་བཟླས་བརྗོད་ཇི་ལྟར་བྱ་བ་དང༌། རིམ་པ་གཉིས་པའི་རྣལ་འབྱོར་
དང་ལྡན་པས་རླུང་སྔགས་དབྱེར་མེད་དུ་བྱས་ཏེ་རྡོ་རྗེ་བཟླས་པ་ལ་སློབ་ཚུལ་
གཉིས་ལས། དང་པོ་ནི་བཀའ་གདམས་གསལ་བྱེད་དུ་ཞིབ་ཏུ་བྲིས་ཟིན་པ་ལྟར་
ཤེས་པར་བྱའོ། ། གཉིས་པ་ནི་དཔལ་གསང་བ་འདུས་པའི་རིམ་ལྔའི་རིམ་པ་
• 365-



དང་པོ་ནས་ཇི་ལྟར་འབྱུང་བ་ལྟར་བསྒོམ་པའོ། །བཀའ་གདམས་ལྷ་ཆོས་བདུན་
ལྡན་གྱི་མན་ངག་གསང་བ་ལས་ཀྱང་ཆེས་གསང་བ་ཐིག་ལེ་བཅུ་དྲུག་གི་བསྒོམ་
ཚུལ་སྔར་བཤད་པ དེ་ལྟར་བྱ་བར་བཀའ་གདམས་གླེགས་བམ་ཉིད་ལས་ཀྱང་ས་
བོན་ཙམ་ཞིག་གསུངས་ཏེ། བཤེས་གཉེན་བསྟེན་ཚུལ་ནས་སྤྱོད་པ་སྤྱི་བསླབ་ཀྱི་
བར་ལ་ཡིད་འགྱུར་གྱི་མྱོང་བ་འདོན་ཚུལ་སྔར་བཤད་པ་ལྟར་བྱས་ནས་ཐིག་ལེ་
བཅུ་དྲུག་གི་ཉམས་ལེན་དངོས་གཞི་ལ་འཇུག་པ་ནི་གླེགས་བམ་ཕ་ཆོས་ནོར་བུའི་
ཕྲེང་བར། སྐྱེས་བུ་གསུམ་གྱི་ལམ་རིམ་ལ་ནན་ཏན་གཅེས་སྤྲས་སུ་བྱས་ནས་
དངོས་གཞི་ལ་འཇུག་ པ་ནི། སྟན་བདེ་བ་ལ་ལུས་གནད་ལེགས་པར་བཅས།
སེམས་ཅན་དམིགས་ ཡུལ་དུ་བྱས་ནས་སྐྱབས་འགྲོ་ཕུན་སུམ་ཚོགས་པ་བྱས།
གཞན་དོན་དུ་བྱང་ཆུབ་མཆོག་ཏུ་སེམས་བསྐྱེད་དེ། དེ་ནས་སེམས་གཟུང་བར་བྱ་
སྟེ། རང་གི་སྙིང་གི་དཀྱིལ་དུ་པཾ་དཀར་པོ་ཞུ་བའི་པདྨའི་ལྟེ་བ་ལ་ཨ་ཐིག་ལེ་
འབྲིང་པོ་ཙམ་བསྐྱེད། དེ་ཞུ་བ་ལས་ཟླ་བའི་དཀྱིལ་འཁོར་ཡང་དེ་ཙམ་བསྐྱེད།
དེ་ནས་དེའི་སྟེང་དུ་ཧཱུྃདང་ཨོ་དཀར་སེར་གང་ཡང་རུང་ཁོ་བོ་བླ་མ་དང་ཡི་དམ་
དབྱེར་མེད་པར་བསྐྱེད་ལ་སེམས་རྩེ་གཅིག་ཏུ་དེ་ཉིད་ལ་བཟུང་སྟེ་མིག་གི་དབང་
པོའི་སྒོ་བསྡམས་ཏེ་ཕྱི་རོལ་གྱི་གཟུགས་ལ་མི་སྤྲོ། རྣ་བའི་དབང་པོའི་སྒོ་བསྡམས་
ཏེ་ཕྱི་རོལ་གྱི་སྒྲ་ལ་མི་སྤྲོ། དེ་བཞིན་དུ་སྣ་ལྕེ་ལུས་ཡིད་རྣམས་དྲི་རོ་རེག་བྱ་རྣམ་
པར་རྟོག་པ་ལ་མ་འཁྱམས་པར་བྱས་ཏེ་བླ་མ་དྲན་པས་མི་བརྗེད་པར་བྱས། ཤེས་
བཞིན་གྱིས་བརྟན་པར་བྱ། བག་ཡོད་པས་དད་གུས་ཕུན་སུམ་ཚོགས་པར་བྱ་སྟེ།
བླ་མའི་སྐུ་ནས་གང་ཙམ་གསལ་ལ་དག་པ་དྲི་མ་མེད་པའི་འོད་ཁ་དོག་ལྔའམ་
དྲུག་ཕྱོགས་བཅུར་འཕྲོ་བ་དེ་ལྟ་བུ་ཞིག་ལ་སེམས་ལེགས་པར་བཟུང་སྟེ་ཡིད་ཀྱིས་
ཕྱག་དང་མཆོད་པ་བྱ། གསོལ་བ་འདི་ལྟར་གདབ་སྟེ། ཚེ་འཁོར་བ་ཐོག་མ་མེད་
པ་ནས་ད་ལྟ་ཡན་ཆོད་ཀྱི་ཉེས་པ་ཕྲ་ཞིང་ཕྲ་བ་རྣམས་བྱང་བར་མཛད་དུ་གསོལ།
ཕྱོགས་བཅུའི་རྒྱལ་བ་མ་ལུས་བ་རྣམས་གདུལ་བྱའི་དོན་ལས་སྐད་ཅིག་ཀྱང་མ་
གཡོས་པར་མཁྱེན་བརྩེའི་ལམ་དུ་ཞུགས་པ་རྣམས་དང་རང་ཉིད་ཀྱང་འགྲོགས་ལ་
དེ་དག་ལ་ཆགས་སྡང་གཅིག་ཀྱང་མི་མངའ་བར་དག་པའི་སྣང་བ་འབའ་ཞིག་
གིས་རྗེས་སུ་ཡི་རང་ཕུན་སུམ་ཚོགས་པ་འབྱུང་བར་བྱིན་གྱིས་བརླབ་ཏུ་གསོལ།
དེ་དག་ལ་ཆོས་ཀྱི་འཁོར་ལོ་བླ་ན་མེད་པ་བསྐོར་བར་གསོལ་ཞིང་བདག་གིས་
བསྐུལ་མ་ཐག་ཏུ་དུས་གསུམ་དུ་དགེ་བ་ལ་སོགས་པ་རྩྭ་དང་ཤིང་གེལ་བ་ལ་
སོགས་པའི་བེམ་པོ་ཡན་ཆོད་ཀྱིས་ཆོས་སྟོན་ཅིང་བསྐོར་བར་བྱིན་གྱིས་བརླབ་ཏུ་
གསོལ། བདག་གིས་རྒྱལ་བ་སྲས་བཅས་མ་ལུས་པ་དེ་དག་ལ་མྱ་ངན་ལས་མི་
འདའ་བར་གསོལ་བ་བཏབ་པ་ཙམ་གྱིས་འཁོར་བ་མ་སྟོངས་ཀྱི་བར་དུ་སེམས་
ཅན་རེ་རེའི་མདུན་དུ་ཡང་རྒྱལ་བ་སྲས་བཅས་ཆ་ཚང་བར་བཞུགས་ནས་དེ་དག་
དང་མཐུན་པའི་ཆོས་སྟོན་ཅིང་། དེ་དག་རིམ་གྱིས་འདྲེན་ཅིང་བཞུགས་པར་བྱིན་
གྱིས་བརླབ་ཏུ་གསོལ། གཞན་ཡང་བདག་གིས་དགེ་བའི་རྩ་བ་གང་བསྔོས་བ་
ཐམས་ཅད་འཛད་པའི་རྐྱེན་དང་བྲལ་ནས་ས་བཅུ་རིམ་གྱིས་བགྲོད་ཅིང་མཐར་
སེམས་ཅན་གྱི་དོན་དུ་བར་དུ་གཅོད་པ་གང་གིས་ཀྱང་ཐོགས་པ་མེད་པར་འཚང་
རྒྱ་བར་བྱིན་གྱིས་བརླབ་ཏུ་གསོལ། གཞན་ཡང་བདག་གིས་གནས་སྐབས་སུ་
སེམས་ཅན་གང་ལ་གང་འདོད་པ་རྣམས་སྨོན་ལམ་བཏབ་པ་ཙམ་གྱིས་འབྱུང་བར་
- 366 -
-367-



བྱིན་གྱིས་བརླབ་ཏུ་གསོལ། དེ་དག་མི་འབྱུང་བའི་གེགས་བདག་ཏུ་འཛིན་པའི་
འཆིང་བ་གྲོལ་བར་བྱིན་གྱིས་བརླབ་ཏུ་གསོལ། དངོས་པོ་དང་མཚན་མར་འཛིན་
པའི་ཁོང་སྐྲུན་ཞི་ནས་རབ་ཏུ་མི་གནས་པར་དབུ་མ་ཆེན་པོའི་ཐུགས་ཀར་དབུ་མ་
ཆེན་པོར་གྱུར་བས་སྤྲོས་པ་དང་བྲལ་བའི་སྐུ་དཀོན་མཆོག་གསུམ་གྱི་ངོ་བོ་ཉིད་རྡོ་
རྗེ་འཛིན་པ་ཆེན་པོ་འདི་བཞིན་དུ་གནས་པར་བྱིན་གྱིས་བརླབ་ཏུ་གསོལ། ཞེས་
གསོལ་བ་ཡང་ཡང་བཏབ། དེ་བཞིན་དུ་གྱུར་ཅིག་ཅེས་སྨོན་ལམ་ཡང་གདབ། དེ་
བཞིན་དུ་ཡང་དང་ཡང་དུ་དྲན་པས་བསྐུལ། ཤེས་བཞིན་གྱིས་ཟིན་པར་བྱས།
བག་ཡོད་པའི་སྒོ་ནས་དེ་བཞིན་དུ་བྱའོ། །དེ་ཉིན་མོར་མ་ཟད་མཚན་མོར་མ་ཟད་
དེ་ཉིན་གསུམ་མཚན་གསུམ་དུ་ཨུ་པ་སི་ཀ་བློ་ཧྲིལ་ཏེ་སྒྲིལ་སྐབས་འདིར་ཟབ་ཟབ་
མོ་མང་པོ་མི་འཚལ། ཐབས་ཤེས་རབ་ཀྱི་ཚེམ་བུའི་སྐབས་འདིར་ཁབ་རྩེ་གཉིས་
པ་མི་འཚལ། སྟན་ཐོག་གཅིག་ཏུ་ཟབ་མོ་མང་པོ་ཧྲིལ་ཏེ་སྒྲིལ་ནས་ཉམས་སུ་ལེན་
པའི་སྐབས་འདིར་བློ་ཐེ་ཚོམ་རྩེ་གཉིས་མི་འཚལ། སྒྲུབ་པ་ལ་ནན་ཏན་གཅེས་སུ་
མཛོད། གཉིད་རྨུགས་དང་ལེ་ལོ་རབ་ཏུ་སྤང་ཞིང་བརྩོན་འགྲུས་ཆེན་པོས་དྲན་པ་
ཤེས་བཞིན་བག་ཡོད་ཕུན་སུམ་ཚོགས་པའི་སྒོ་ནས་དུས་དྲུག་ཏུ་དེ་ལྟར་སེམས་
གཟུང་བར་བྱ་སྟེ། རང་གི་སེམས་ཀྱི་རྒྱུད་ལའང་བརྟགས་ནས་བླ་མ་ཡི་དམ་ལ་
སྐྱབས་འགྲོ་ཆད་མ་ཆད་ལྟ། ཐེ་ཚོམ་གྱིས་སྒྲུབ་པ་བོར་མ་བོར་ལྟ། གཉིད་རྨུགས་
ལ་སོགས་པའི་བར་ཆད་ཀྱིས་ཁྱེར་མ་ཁྱེར་ལྟ། རང་འདོད་ཀྱི་འཁྲི་བ་ཆོད་མ་ཆོད་
ལྟ། གཞན་འདོད་ཕྱོགས་རེ་བར་སོང་མ་སོང་ལྟ། དེ་ལྟར་དཔྱོད་པའི་བློ་ཐམས་
ཅད་འདས་པའི་ཆ་དངོས་མེད། མ་འོངས་པའི་ཆ་ཡང་དངོས་མེད། ད་ལྟའང་
དངོས་མེད། དངོས་མེད་རང་སྟོང་། རང་སྟོང་དབུ་མ། དེ་ལྟར་གནས་པ་དེ་ལ་
ཤེས་རབ་ཟེར། སེམས་བླ་མ་ལ་འཛིན་པ་ལ་སོགས་པ་ལ་ཐབས་ཟེར། བླ་མའི་
སྐུ་ཆུང་ངུ་ཆུང་ངུ་བསྐྱེད་པའི་དགོས་པ་ཅི་ཡིན་ན། སེམས་གསལ་ལ་ཟིན་པའི་
དགོས་པ་ཡོད། རྣམ་རྟོག་མི་འཕྲོ་བ་ཡིན། ཡང་ཆོས་དབྱིངས་ལ་སོགས་པའམ་
ཡིག་འབྲུ་ལ་བསྟིམ་ནའང་སླ་བ་ཡིན། ཨུ་པ་སི་ཀ་དེ་ཐིག་ལེ་དང་པོ་ཡིན། ཞེས་
སོགས་དང་། ཡང་བླ་མའི་སྐུ་ནས་རྡོག་ཙམ་དེའི་ཐུགས་ཀྱི་དཀྱིལ་དུ་ཡང་པོ་སེར་
པོ་ལས་པདྨ་སེར་པོ། དེའི་ལྟེ་བར་ཨ་དཀར་པོ་ཐིག་ལེ་འབྲིང་པོ་ཙམ། དེ་ཡང་ཟླ་
བ་དེ་ཙམ། དེའི་སྟེང་དུ་ཨོ་སེར་པོ་དེ་ཡང་ཐུབ་པ་སྔར་གྱི་བླ་མ་ཙམ། དེ་ལ་ཡང་
སྔར་གྱི་བླ་མ་ལ་ཇི་སྐད་སྨྲས་པ་བཞིན་ནོ། །དེ་ནི་ཐིག་ལེ་གཉིས་པའོ། །ཡང་ཐུབ་
པ་ནས་རྡོག་ཙམ་དེའི་ཐུགས་ཀར་པཾ་སྔོ་ལྗང་ལས་པདྨ་སྔོ་ལྗང་། དེའི་ལྟེ་བ་ལ་ཨ་
དཀར་པོ་ཐིག་ལེ་འབྲིང་པོ་ཙམ། དེ་ཡང་ཟླ་བ་དེ་ཙམ། དེའི་སྟེང་དུ་ཏཱཾ་སྔོ་ལྗང་།
དེ་ཡང་སྒྲོལ་མ་སྔར་གྱི་ཐུབ་པ་དེ་ཙམ་མོ། །དེ་ལ་ཡང་སྔར་གྱི་བླ་མའི་སྐབས་སུ་
ཇི་སྐད་བཤད་པ་དེ་བཞིན་དུ་བྱའོ། ། སྒྲོལ་མ་དེའི་ཐུགས་ཀར་ཡང་པོ་དཀར་པོ་
ལས་པདྨ་དཀར་པོ། དེའི་ལྟེ་བ་ལ་ཨ་དཀར་པོ་ཐིག་ལེ་འབྲིང་པོ་ཙམ། དེ་ཡང་ཟླ་
བ་དེ་ཙམ། དེའི་སྟེང་དུ་ཧྲིདཀར་པོ་དེ་ཡང་སྤྱན་རས་གཟིགས་སྔར་གྱི་སྒྲོལ་མ་དེ་
ཙམ་མོ། །དེ་ལ་ཡང་སྔར་གྱི་བླ་མའི་སྐབས་སུ་ཇི་སྐད་སྨྲས་པ་དེ་བཞིན་དུ་བྱའོ། །
ཡང་སྤྱན་རས་གཟིགས་ཀྱི་ཐུགས་ཀ་དེར་ཡང་པཾ་ལས་པདྨ། ཨ་ལས་ཟླ་བ་དེའི་
སྟེང་དུ་ཧཱུྃ་མཐིང་ནག དེ་ཡང་ མི་གཡོ་བ་ཆེ་ཆུང་ནས་ཙམ་དེ་ལ་དམིགས་ཏེ་
སེམས་བཟུང་། ཇི་སྲིད་འཁོར་བ་མ་སྟོངས་ཀྱི་བར་དུ་གོང་བཞིན་དུ་དང༌། བསྟན་
- 369-
•368 -



པ་ཡུན་རིང་སྐྱོང་བ་དང༌། གདུག་པའི་ཚོགས་ཀྱི་བར་གཅོད་མི་འབྱུང་བ་དང་།
གསོལ་བ་གང་མོས་སུ་གདབ་པར་བྱའོ། །ཞེས་ཐིག་ལེ་བཅུ་དྲུག་གི་རྣལ་འབྱོར་
བསྒོམ་ཚུལ་ས་བོན་ཙམ་ཞིག་གསུངས། བཀའ་གདམས་གླེགས་བམ་གྱི་ལེ་ལག་ ་
ལས་ཀྱང་ཐིག་ལེ་བཅུ་དྲུག་གི་དཀྱིལ་འཁོར་སྔར་བཤད་པ་ལྟར་གསལ་བཏབ་
ནས་ཐིག་ལེ་བཅུ་དྲུག་གི་སྐབས་སུ་བྱང་ཆུབ་ཀྱི་ཐིག་ལེ་རྒྱ་ཆེ་བ་ནམ་མཁའ་དང་
མཉམ་པར་ཁྱབ་པ། ཁྱབ་ཆེ་བ་སྐྱེ་འཕགས་ཡོངས་ལ་ཁྱབ་པ། མེ་ལོང་དྭངས་
བའི་ངོས་ལྟར་གཟུགས་བརྙན་ཐམས་ཅད་འཆར་བ་ཞིག་བསྒོམ་མོ། །དེ་ལ་ཡུན་
རིང་དུ་མཉམ་པར་བཞག་ནས་དེའི་ངང་ལས་སླར་ཕྱིའི་ཐིག་ལེ་བཅུ་དྲུག་པོའི་
གཞལ་མེད་ཁང་གི་ལྷ་དེ་རྣམས་རང་རང་གི་ཁ་དོག་གི་ཐིག་ལེར་གྱུར་ནས་རིམ་
གྱིས་ཕྱི་མ་ཕྱི་མ་ནང་མ་ནང་མ་ལ་ཐིམ་སྟེ་མཐར་རྡོ་རྗེ་འཆང་གི་བར་རྣམས་སྤྲོས་
པ་དང་བྲལ་བའི་ཐིག་ལེ་གཅིག་ཏུ་འདྲེས་ནས་སྲན་མ་ཙམ་ཞིག་ཏུ་གྱུར་ཏེ། དེ་
ཉིད་རང་གི་སྤྱི་བོའི་ཨོཾ་ལ་ཐིམ། ཨོ་དེ་ཉིད་མགྲིན་པའི་ཨཱལ་ཐིམ། wཡང་
ཐུགས་ཀའི་ཧཱུྃ་ལ་ཐིམ། དེ་ཡང་བྱང་ཆུབ་ཀྱི་ཐིག་ལེ་ལ་ཐིམ་ནས་སྟོང་པ་དང་སྙིང་
རྗེ་དབྱེར་མེད་པའི་ཐིག་ལེ་གསལ་ལ་རྟོག་པ་མེད་པའི་ངང་ལ་ཇི་སྲིད་མི་སྐྱོ་བའི་
བར་དུ་མཉམ་པར་བཞག་གོ །དེ་ལ་སྐྱོ་ན་སླར་ཡང་བྱང་ཆུབ་ཀྱི་ཐིག་ལེ་སེར་པོ་
ཡུངས་འབྲུ་ཙམ་ལས་སྣོད་དང༌། སྲན་མ་ཙམ་ལས་བཅུད་ཀྱི་རྒྱ་མཚོ་བསྐྱེད་པ་
གོང་ལྟར་གསལ་བཏབ་ལ་སྟོང་པ་དང་སྙིང་རྗེ་དབྱེར་མེད་ཀྱི་ངང་དེ་ལས་ཐིག་ལེ་
དཀར་པོ་ཞིག་བྱུང་ནས། དེ་གྱུར་པ་ལས་སྤྱན་རས་གཟིགས་སུ་གྱུར་ཏེ་བྱང་ཆུབ་
ཀྱི་ཐིག་ལེའི་རྒྱ་མཚོ་གསེར་བཙོ་མའི་མཎྜལ་ཕྱིས་པ་ལྟར་དྭངས་པ་དེའི་སྟེང་དུ་
-370 -
རྒྱན་བཀོད་པ་ལྟར་བཞུགས་ནས། རྒྱན་དང་རྒྱན་ཅན་གཅིག་གི་གཟུགས་བརྙན་
གཅིག་ལ་འཆར་བའི་དྭངས་པ་འཆར་བ་བསྒོམ། དེ་བཞིན་དུ་ཐིག་ལེ་སེར་པོ་
གཅིག་ལས་མི་མཇེད་ཀྱི་བཀོད་པའི་ཐུབ་པ་དང༌། གཞན་ཡང་རང་རང་གི་བཀོད་
པའི་ཐིག་ལེ་རྣམས་ཀྱི་ཁ་དོག་དང་མཐུན་པའི་ཐིག་ལེ་ལས་ལྷ་དེ་དང་དེར་གྱུར་
ནས་སྔ་ མ་ ལྟར་ བཞུགས་ པར་ བསམ་མོ། །གཞན་ ཡང་ ཕྱོགས་ བཅུའི་ ཞིང་གི་
དཀོན་མཆོག་གསུམ་པོ་ཐམས་ཅད་ཀྱང་རང་རང་གི་ཁ་དོག་དང་མཐུན་པའི་ཐིག་
ལེར་བྱས་པ་རང་གི་སྤྱི་གཙུག་ནས་སྤྱན་དྲངས་ཏེ་ནང་གི་ཐིག་ལེའི་རྒྱ་མཚོའི་སྟེང་
དུ་ རང་རང་གི་སྐུར་གྱུར་ནས་བཞུགས་པར་བསྒོམ། དེ་བཞིན་དུ་སེམས་ཅན་
ཐམས་ཅད་ཀྱང་འཕྲིན་ལས་ཀྱི་ཐིག་ལེ་དཀར་པོར་བྱིན་གྱིས་བརླབས་ལ་ནང་དུ་
བླངས་ཏེ་ཐིག་ལེའི་རྒྱ་མཚོའི་སྟེང་དུ་སྤྱན་རས་གཟིགས་ཀྱི་སྐུར་གྱུར་ནས་འཁོད་
པར་བསམ་མོ། །དེ་ཐམས་ཅད་རྣམ་པ་ལྷར་སྣང་ཡང་ སྟོང་པ་དང་སྙིང་རྗེ་རོ་
གཅིག་པ་བདེ་གསལ་གྱི་ངོ་བོར་དབྱེར་མེད་པའི་ཐིག་ལེ་དེ་ལས་བྱུང་བ། དེ་ལ་
བརྟེན་པ། དེའི་རང་བཞིན་ཅན་དུ་ཇི་སྲིད་གནས་ཀྱི་བར་དུ་མཉམ་པར་བཞག་གོ།
སླར་ཡང་ལྷ་དེ་རྣམས་ཀྱི་རང་རང་གི་ཁ་དོག་ཐིག་ལེར་གྱུར་ཏེ་གཞི་བྱང་ཆུབ་ཀྱི་
ཐིག་ལེ་དེ་ཉིད་ལ་དབྱེར་མེད་དུ་ཐིམ་ནས་སྤྲོས་བྲལ་ལ་མཉམ་པར་བཞག་གོ །དེ་
ལ་སྐྱོ་ན། ཡང་སྔ་མ་ལྟར་རང་རང་གི་ཁ་དོག་གི་ཐིག་ལེར་གཞིའི་ཐིག་ལེ་དེ་ལས་
བྱུང་སྟེ་ལྷར་བསྒོམས་ནས་སྣང་སྟོང་འཇའ་ཚོན་ལྟ་བུའི་ངང་ལ་བཞག་སྟེ་དེ་ལྟ་
བུའི་ཚུལ་རེས་འཇོག་ཏུ་བསྒོམ་པར་བྱའོ། །དེ་ལྟ་བུའི་བྱང་ཆུབ་ཀྱི་ཐིག་ལེའི་རྒྱ་
མཚོ་ལ་ནི་གཤེགས་སུ་གསོལ་བའི་སྐབས་མེད་ལ། སྤྲུལ་པ་དང་འཕྲིན་ལས་ཀྱི་
- 371-



ཐིག་ལེ་རྣམས་སྤྲོ་བསྡུའི་རང་བཞིན་ཡིན་ནོ། །ཇི་ཙམ་ཕྱིན་ཀྱང་གནས་དེ་ལས་མ་
འདས་པ་ཡིན་ཏེ། དེ་རྣམས་ཐིག་ལེ་བཅུ་དྲུག་པ་དངོས་ཡིན་ནོ། །ཞེས་གསུངས།
ཡང་དེ་ཉིད་ལས། སྟོང་པའི་ངང་ལས་པད་ཟླ་བསྐྱེད་པའི་སྟེང་དུ་རང་གི་སེམས་
ཐིག་ལེ་དཀར་པོར་གྱུར་པ་ལས་ཕྱི་བཀོད་པའི་སྤྱན་རས་གཟིགས་སུ་བསམ།
དེའི་ཐུགས་ཀར་པད་ཟླའི་གདན་ལ་རང་ཉིད་ངོ་བོ་ཆོས་སྐུ། རྣམ་པ་ལོངས་སྐུའི་
མཉམ་གཞག་སྐྱིལ་ཀྲུང་ཅན་དང༌། སྣོད་བཅུད་ཀྱི་ཐིག་ལེ་བསྐྱེད་ཚུལ་སྔ་མ་
བཞིན་བྱ། ལྷར་གསལ་བཏབ་པའི་དུས་སུ་ཕྱག་མཆོད་སྐོར་བ་དང༌། སྙིང་པོ་ཟློ་
བ་ལ་སོགས་པ་རྣམས་ཀྱང་བྱ། ལྷའི་གནས་རྣམས་ཀྱང་གཙུག་ལག་ཁང་གཞི་
གཅིག་ལ་སོགས་པ་རྣམས་ན་གློ་འབུར་གྱི་ཁང་པ་དུ་མ་ནང་དུ་སྒོ་བཏོད་པ་ལྟར་
བསམས་ཀྱང་རུང་གསུང་། གཙོ་བོ་སྟོང་པ་དང་སྙིང་རྗེ་དབྱེར་མེད་པའི་ངང་དུ་
མཉམ་པར་བཞག་པར་བྱའོ། །དེ་ལས་སྤྲོ་བར་འདོད་ནའང་ཐིག་ལེ་བཅུ་དྲུག་པོ་
ཚང་བའི་ལྷའི་ཁ་དོག་དང་མཐུན་པའི་ཐིག་ལེ་ནང་ནས་རིམ་གྱིས་ཕྱིར་འཕྲོས་ཏེ་
རྒྱས་པར་སྔར་བཞིན་བསམ། ནང་དུ་སྡུད་པར་སྤྲོ་ནའང་ཕྱི་ནས་རིམ་གྱིས་ནང་མ་
ལ་ཐིམ་པའི་ཚུལ་གོང་དུ་བཤད་པ་བཞིན་བསམས་ཏེ། འདི་ཡང་རེས་འཇོག་ཏུ་
བྱའོ། །ཐིག་ལེ་ཐམས་ཅད་གཅིག་ཏུ་སྒྲིལ་བའི་སྐབས་འདིར་བླ་མའི་རྣལ་འབྱོར་
བསྒོམ་པར་འདོད་ན་ཡང་བརྒྱུད་པ་གསུམ་ལྡན་གྱི་བླ་མ་རྣམས་སམ། སྒོས་ཀྱིས་
ཀྱང་ནོར་བུའི་ཕྲེང་བའི་བརྒྱུད་པ་རྣམས་རང་གི་སྤྱི་བོའི་གཙུག་གམ། སྙིང་དཀྱིལ་
ཐིག་ལེའི་རྒྱ་མཚོའི་སྟེང་དུ་རྩ་བའི་བླ་མ་བསམས་ལ། དེའི་སྟེང་ན་ཡར་བླ་མ་
རྣམས་རིམ་པ་བཞིན་དུ་བཞུགས་པ་ལ་ཕྱག་མཆོད་སོགས་བྱས་ལ་སླར་གོང་མ་
གོང་མ་རྣམས་འོག་མ་འོག་མ་ལ་ཐིམ་ནས། མཐར་རྩ་བའི་བླ་མའང་བྱང་ཆུབ་ཀྱི་
ཐིག་ལེ་ལ་ཐིམ་སྟེ་སྟོང་པ་དང་སྙིང་རྗེ་ཟུང་འཇུག་གི་ངང་ལ་མཉམ་པར་བཞག་གོ།
ཞེས་ཐིག་ལེ་བཅུ་དྲུག་པ་འདི་རྫོགས་རིམ་གྱི་རྣལ་འབྱོར་ཡིན་པ་དང་། རྫོགས་
རིམ་གྱི་ནང་ནས་ཀྱང་རིམ་པ་ལྔ་པ་ཟུང་འཇུག་གི་རྣལ་འབྱོར་རྩལ་དུ་བཏོན་ནས་
བསྒོམ་པར་ཡིན་པར་གསུངས་སོ། །ཐིག་ལེ་བཅུ་དྲུག་གི་རྣལ་འབྱོར་འདི་རིམ་
གཉིས་ཀྱི་རྣལ་འབྱོར་ཡིན་པར་བཀའ་གདམས་གླེགས་བམ་གྱི་བསྔོ་བའི་སྐབས་
ལས་ཀྱང་གསུངས་ཏེ། དེ་ཉིད་ལས། སྣོད་རྣམས་ལྷ་ཡི་གཞལ་ཡས་ཏེ། །བཅུད་
རྣམས་ལྷ་དང་ལྷ་མོ་ལས། །མ་དག་སྣང་བ་ཡོད་མ་གྱུར། །ཐབས་ཤེས་གཉིས་
ཀྱིས་འདའ་བར་ཤོག །དེ་དག་ཐམས་ཅད་བསྐྱེད་རིམ་ཡིན། །རྫོགས་རིམ་
དམིགས་མེད་དབྱིངས་སུ་བཞུགས། །དེ་ནི་མཆོག་གི་བསྔོ་བ་ཡིན། །ཞེས་
གསུངས། སྔོན་ཇོ་བོ་ ཡབ་ སྲས་ ཞིང་ གཤེགས་ནས་བཀའ་གདམས་སྐུ་མཆེད་
གསུམ་པོ་དབེན་པའི་གནས་སུ་སྒྲུབ་པ་རྩེ་གཅིག་ཏུ་མཛད་པའི་ཚེ་དགེ་བཤེས་
སྤྱན་སྔ་པས་ཕུ་ཆུང་བའི་དྲུང་དུ་བྱོན་ཏེ། ཁྱེད་ལ་སྙིང་གི་ཐིག་ལེའི་གདམས་པ་
ཟབ་མོ་ཞིག་ཡོད་པར་འདུག་པས་ཁོ་བོའང་ཐིག་ལེས་ཚིམ་པར་མཛོད་ཅེས་ཞུས་
པ་ན། དགེ་བཤེས་ཕུ་ཆུང་པའི་ཞལ་ནས། ཐུགས་ཀའི་པདྨའི་གཞལ་ཡས་ན།།
།རང་ཉིད་གང་མོས་བླ་མ་ལྷ། །དཀོན་མཆོག་གང་དང་གང་གིས་བསྐོར། །རྗེས་
དྲན་ལྔ་ལ་སྤྱོད་པ་ཡོད། །དེར་སོང་དེ་དག་རྗེས་སུ་ཞུགས། །དེ་ནས་ཐིག་ལེའི་ཡི་
གེ་མེད། །དབུ་མའི་ནང་དུ་ལྷན་ནི་བཞུགས། །རང་གི་སྙིང་གི་པདྨོ་ལ། །བྱང་ཆུབ་
ཐིག་ལེ་རྒྱ་མཚོར་བསྐྱིལ། །བླ་མ་ལྷར་བཅས་མ་ལུས་པ། །ཐིག་ལེ་ཉིད་དུ་སྤྱི་
- 373..
-372 -



གཙུག་ནས། །མགྲིན་པ་ནས་བརྒྱུད་སྙིང་གི་དཀྱིལ། །ཐིག་ལེའི་དབྱིངས་སུ་
བཞུགས་སུ་གསོལ། །དེ་བཞིན་བསྐྱེད་རྫོགས་ཡུན་དུ་བསྟེན། །དེང་སང་དྲན་པ་
གསལ་བའི་དུས། །ཁ་ཆེམས་དམ་པ་འདི་བཞག་པས། །གྲོགས་པོ་དམ་པ་ཚིམ་
པར་ཤོག །ཅེས་སྙིང་གི་ཐིག་ལེའི་གདམས་པ་ཟབ་མོ་འདི་གསུང་རབ་དགོངས་
འགྲེལ་དང་བཅས་པ་ཐམས་ཅད་ཀྱི་སྙིང་པོ་བསྡུས་ཏེ་ཐིག་ལེ་བཅུ་དྲུག་གི་ཐིག་ལེ་
རེ་རེའང་རྗེས་དྲན་ལྔ་ལྔར་བྱེད་པ་དང་། ཐིག་ལེ་བཅུ་དྲུག་པ་འདི་བསྐྱེད་རྫོགས་
གཉིས་ཀྱི་ཉམས་ལེན་ཡིན་པར་གསུངས་སོ། །ཐིག་ལེ་དང་པོ་ནས་བཅོ་ལྔའི་བར་
རྟེན་དང་བརྟེན་པར་བཅས་པའི་དཀྱིལ་འཁོར་བསྒོམ་པ་དངོས་སུ་གསལ་བས་
ཟབ་གསལ་གཉིས་མེད་ཀྱི་ལྷའི་རྣལ་འབྱོར་བསྒོམ་ཚུལ་ཡིན་པར་ཤིན་ཏུ་གསལ་
ཞིང་། དེ་ཡང་རྒྱུད་སྡེ་འོག་མ་གསུམ་ལྟར་ན་མཚན་བཅས་ཀྱི་རྣལ་འབྱོར་དང༌།
བླ་མེད་ལྟར་ན་རིམ་པ་དང་པོའི་རྣལ་འབྱོར་དུ་འདུ་བར་ཅུང་ཟད་གོ་སླ་ཡང་།
ཐིག་ལེ་བཅུ་དྲུག་པ་འདི་རྫོགས་རིམ་བསྒོམ་ཚུལ་ཡིན་པ་ཤིན་ཏུ་གོ་དཀའ་བས་
འདི་རྫོགས་རིམ་དུ་ཇི་ལྟར་འགྲོ་ཚུལ་དང༌། བླ་མེད་ཀྱི་རྒྱུད་གང་ནས་བཤད་པ་
དང༌། གྲུབ་ཆེན་གང་གི་མན་ངག་ཡིན་སྙམ་ན། ཤིན་ཏུ་གསང་བའི་གནས་འདི་ནི་
བདག་ཅག་ལྟ་བུའི་བློ་དམན་གྱིས་གསལ་བར་དབྱེ་མི་ནུས་ཀྱང༌། བཀའ་
གདམས་བསྟན་པའི་སྲོག་ཤིང་བྱམས་མགོན་བླ་མ་རིན་པོ་ཆེ་དེ་ཉིད་ཀྱིས་ཐིག་ལེ་
བཅུ་དྲུག་འདི་ནི་ཡེ་ཤེས་ཞབས་ལུགས་ཀྱི་རྫོགས་རིམ་གྱི་ཉམས་ལེན་མཐར་ཐུག་
པ་ཞིག་ཡིན་ཞེས་གསུང་བས། དེ་ལྟར་ན་འདི་ནི་ཕ་རྒྱུད་གསང་བ་འདུས་པ་ནས་
གསུངས་པ་ཡིན་ཞིང༌། འདུས་པའི་རྒྱུད་འགྲེལ་པའི་གྲུབ་ཆེན་གྱི་ལུགས་གཉིས་
ལས་ཡེ་ཤེས་ཞབས་ལུགས་ཀྱི་མན་ངག་ཡིན་ནོ། ། གྲུབ་ཆེན་གྱི་གཞུང་གང་ནས་
བསྟན་སྙམ་ན། འདུས་པ་ཡེ་ཤེས་ཞབས་ལུགས་ཀྱི་མན་ངག་གི་རྩ་བ་འཇམ་
དཔལ་ཞལ་ལུང་དང་། དེའི་དགོངས་པ་འགྲེལ་བའི་མན་ངག་སྒྲུབ་ཐབས་ཀུན་
བཟང་དང༌། གྲོལ་བའི་ཐིག་ལེ་རྩ་འགྲེལ་རྣམས་ལས་འདིའི་མན་ངག་རྣམས་
བཤད་དོ། །དེ་ཡང་འཇམ་དཔལ་ཞལ་ལུང་ལས། དེ་ནས་བླ་མ་དེ་མཉེས་ནས།
།དེ་དང་སྙོམས་པར་ཞུགས་པ་ཡིས། །བདེ་གཤེགས་ཞུ་གྱུར་བཅུ་དྲུག་ཆར། །གྱུར་
པ་སློབ་མའི་ཁ་རུ་ལྟུང་། །ལྟུང་བས་སྙིང་གི་པདྨར་ཞུགས། །དེ་ཡིས་ཞིང་ནི་དག་
བྱས་ཏེ། །ཆོས་ཀུན་སྒྱུ་མ་ལ་སོགས་པའི། །བཅུ་གཉིས་དོན་དུ་རྟོགས་པར་
འགྱུར། །ཞེས་རྫོགས་རིམ་ཟབ་མོའི་སྣོད་རུང་དུ་སྒྲུབ་པའི་སྨིན་བྱེད་གསང་དབང་
བསྐུར་ཚུལ་དང༌། དེ་ནས་རྫོགས་རིམ་བསྒོམ་པའི་ཚེ། །དེ་བས་ལུས་ངག་ཡིད་
གསུམ་གྱི། །སྡོམ་པ་མཆོག་ལ་གནས་བྱས་ནས། །ངའོ་སྙམ་པའི་གཟི་བསྐྱེད་ལ།།
རིམ་པ་གཉིས་པ་དེ་ཉིད་བསྒྲུབ། །དགོན་པའམ་ཡང་ན་གྲོང་གི་མཐར། །གང་
རུང་ཅི་རུང་དེ་ལྟ་བུར། །བྱ་བར་འོས་པའི་ལས་ཀུན་ཡང་། །བྱས་ནས་བདེ་བའི་
སྟན་ལ་འདུག །དེ་ནས་སེམས་ཅན་ཐམས་ཅད་ཀུན། །ཚངས་སྤྱོད་ཆེན་པོ་བཞིས་
དམིགས་ཏེ། །དེ་ལ་སོགས་པ་རང་རྒྱུད་ཀྱི། །ལས་ཀྱི་སྒྲིབ་པ་དག་བྱས་ནས། །
སེམས་ཙམ་ལ་ནི་བལྟ་བྱས་ཏེ། །ཕྱི་རོལ་རང་བཞིན་སྟོང་པར་བྱ། །སེམས་ཙམ་
དེ་ ཡང་ སྟོང་བྱས་ནས། །རང་རིག་ཙམ་དུ་གནས་པར་བྱ། །རང་རིག་དེ་ཡང་ཟླ་བ་
སོགས། །གདན་དུ་བརྟགས་ནས་ཡི་གེའོ། །སྨྱུ་གུས་བསྣུན་བྱས་མཚན་མར་གྱུར།
དེ་ལས་རང་ཉིད་ལྷར་བསྐྱེད་ལ། །ལྷ་ཡི་ང་རྒྱལ་དང་ལྡན་པར། །ཕྱག་རྒྱ་བཞིས་
-375-
• 374-



ནི་རྒྱས་བཏབ་སྟེ། །དཀྱིལ་ འཁོར་ འཁོར་ལོ་སྤྲུལ་བར་བྱ། །དེ་ མཉེས་དེ་ལ་
གོམས་བསླབས་པས། །ཕྱི་རོལ་ལུས་ནི་ལོག་བྱེད་དེ། །སངས་རྒྱས་རྣམས་ཀྱི་
སྤྱོད་ཡུལ་མཆོག །མཐའ་ཡི་དེ་ཉིད་བསྒོམ་པར་བྱ། །ཞེས་དང༌། བྱང་ཆུབ་
སེམས་ གཟུགས་བཅུ་ དྲུག་ པོ། །ཞེས་ སོགས་ དང༌། བཅུ་དྲུག་ དུས་ སུ་ རྫོགས་
འགྱུར་བ། །གང་གི་འོད་ཀྱིས་རྣམ་བཀུག་སྟེ། །ཐིག་ལེ་རུ་ནི་གཞུག་པར་བྱ། །དེ་
རུ་སེམས་ནི་ཅུང་ཟད་ཙམ། །བཟུང་བས་ལྷ་ཡི་འཁོར་ལོ་ཆེ། །རྟེན་དང་བཅས་པ་
མོས་པས་བསྒོམ། །དེ་དབུས་བདག་པོའི་ཐུགས་ཀ་རུ། །གོང་མའི་རིམ་པས་མི་
ཤིགས་པའི། །ཐིག་ལེ་ཆེན་པོ་བསྒོམ་བུས་ནས། །ཡུངས་ཀར་ཚད་ཙམ་དེ་ལས་
སྤྲོ། །རང་གི་གནས་དང་ཕྱག་རྒྱ་ཡི། །ནང་གསལ་དཀྱིལ་འཁོར་གསལ་བྱས་
ནས། །དེ་ཡི་གནས་དང་བདག་པོ་ཡི། །ནང་གསལ་ཕྱི་ལུས་གསལ་བྱས་ནས། །
དཀྱིལ་འཁོར་རྟེན་བཅས་གསལ་བར་བྱ། །དེ་ནས་བཅུ་དྲུག་གནས་པ་ཡི། །འོད་
ཟེར་བཞག་པ་ཕྱུང་བྱས་ཏེ། །ཕྱི་ཡི་ལུས་ནི་གསལ་བར་བྱ། །དེ་ཡི་དཀྱིལ་འཁོར་
འཁོར་ལོ་དང༌། །རྟེན་དང་བཅས་པ་གསལ་བྱས་ནས། །ཕྱོགས་བཅུའི་འཇིག་
རྟེན་བཞུགས་པ་ཡི། །བདེ་གཤེགས་ཀུན་གྱི་སྤྱན་སྔར་གཤེགས། །བདུད་རྩི་ཞུ་
ནས་ཞལ་ཞུགས་ཏེ། །ཐིག་ལེར་བདུད་རྩི་བླངས་བྱས་ནས། །རྡོ་རྗེའི་ལམ་ནས་
བྱུང་ནས་ སུ། །འོ་མའི་རྒྱུན་ལྟར་སྔོན་བྱས་ནས། །ཐབས་ ཀྱི་ ཡེ་ཤེས་ གཡས་
ཞུགས་ཏེ། །དེ་བཞིན་གཞན་ནི་གཡོན་དུ་ཞུགས། །དེ་ནས་ཡེ་ཤེས་ཐིག་ལེ་ལ། །
སྣང་བའི་ཐིགས་པས་ཐིམ་པར་གྱུར། །དེ་ནི་འཛག་པའི་ངང་ཚུལ་ཅན། །འོད་
ཟེར་ལྔ་འབར་དཀར་འཚེར་བ། །ཅུང་ཟད་དམར་བའི་ནང་དུ་སེམས། །མི་གཡོ་
-376-
ཞིང་ནི་གཟུང་བར་བྱ། །དེ་ལ་གོང་མའི་རིམ་པ་ལྟར། །སྤྲོ་བ་དང་ནི་བསྡུ་བ་དང་།།
གཟུང་བ་ཡང་དག་བྱས་འགྱུར་བས། །འགོག་པའི་རྡོ་རྗེ་སེམས་ཉིད་དུ། །ནམ་
ཞིག་དེ་ལ་རེག་གྱུར་པ། །སངས་རྒྱས་ཀུན་གྱི་མཆོག་འཛིན་པ། །ཡིད་སྦྱིན་དཔལ་
དང་འདྲ་བ་ཡི། །རྟགས་རྣམས་ཡང་དག་སྐྱེ་བར་འགྱུར། །ཞེས་རྡོ་རྗེའི་ལུས་ལ་
གནད་དུ་བསྣུན་ཚུལ་དང༌། གནད་དུ་བསྣུན་ས་མཐར་ཐུག་སྙིང་ག་ཡིན་པ་དང་།
སྙིང་ གའི་ བྱང་ ཆུབ་ ཀྱི་ ཐིག་ ལེ་ལ་དམིགས་པ་ལས་རྫོགས་ རིམ་ གྱི་རྟོགས་ པ་
མཆོག་རྣམས་སྐྱེ་བར་གསུངས་པ་དང་། སྒྲུབ་ཐབས་ཀུན་བཟང་ལས་ཀྱང་། བཅུ་
དྲུག་ཆ་དང་ཚོགས་ལས་བྱུང་བ་ཡི། །ཟླ་བའི་དཀྱིལ་འཁོར་དག་ནི་དབུས་ཉིད་དུ།
འོད་ཟེར་དཔག་ཏུ་མེད་པའི་ཚོགས་ལྡན་པ། །དབུས་མའི་གདན་ལ་ཆོ་ག་བཞིན་
དུ་བསམ། །དཔལ་མཆོག་དང་པོའི་སྙིང་པོ་ལས་བྱུང་བའི། །རྡོ་རྗེ་བཟང་འདིར་
ནོར་བུ་དམར་འདྲ་ལ། །དཔག་མེད་ཐུབ་པའི་འོད་ཚོགས་རྣམ་འཕྲོ་བ། །ཕྱོགས་
སྒོ་མཐའ་ཡས་ཁྱབ་པར་རབ་བསྒྲུབ་པ། །དང་པོའི་སྙིང་པོ་མགོན་བཅས་
བསྒོམས་ནས་ནི། །ང་རྒྱལ་དོན་ལྡན་མཐའ་ཡས་སྤྲུལ་པ་ཡིས། །འགྲོ་བའི་མཆོག་
གི་དོན་རྣམས་བྱས་གྱུར་ཅིང་། །ཞེས་སོགས་དང༌། དེ་ལྟར་བརྟགས་ནས་རང་
སྙིང་དྲི་མེད་ལ། །ཟླ་བ་ལ་གནས་མཚན་མ་བསྒོམ་པར་བྱ། །གསང་སྔགས་དམ་
པ་ཐིག་ལེའི་གཟུགས་སུ་ནི། །རང་ཡིད་འོད་དང་ལྡན་པར་ཡོངས་སུ་བསྒོམ། །
སེམས་དེའི་འོད་ཟེར་དྲི་མེད་པས་སད་པའི། །གསུང་སྐུ་རྡོ་རྗེའི་ལུས་ན་མཆོག་
གྱུར་པ། །སླར་ཡང་དེ་ཉིད་དུ་ནི་ངེས་ཞུགས་ཤིང་། །ཡེ་ཤེས་བདུད་རྩི་དབབ་པ་
བསམ་པར་བྱ། །ནང་གི་ལུས་དང་དེ་བཞིན་ཐམས་ཅད་ཀྱང་། །དེ་ཡིས་ཀུན་ཏུ་
-377-



མཐར་ནི་སྣང་བྱས་ནས། །བ་སྤུ་རེ་རེའི་ཁོང་ལས་བྱུང་བ་ཡི། །ཚོགས་ ཀྱིས་སྣ་
ཚོགས་ཀུན་ཏུ་གང་བར་བྱ། །ཞེས་སོགས་ཐུན་དངོས་གཞི་དང༌། ཐུན་བསྡུ་བའི་
ཚེ་ནའང་སྙིང་གའི་པདྨར་གནས་པའི་ཐིག་ལེ་ལ་བསྡུས་པ་ལས་མཆོག་གི་དངོས་
གྲུབ་འགྲུབ་པར་གསུངས་པ་དང༌། ཐུན་མཚམས་སུ་ཡང་དེ་བཞིན་མཆོད་ལ་
སོགས། །སྔོན་དུ་འགྲོ་བའི་བཟླས་བརྗོད་བྱས་ནས་ནི། །སྙིང་གའི་ནང་དུ་འཁོར་
ལོ་ཆུད་བྱས་ལ། །སྙིང་རྗེ་དང་ནི་ཤེས་རབ་ལྡན་པར་ཉལ། །ཞེས་སོགས་ཐུན་
མཚམས་སུ་ཡང་ཐིག་ལེ་བཅུ་དྲུག་པ་ནས་ཇི་ལྟར་གསུངས་པ་ལྟར་གྱི་སྙིང་གའི་
ཐིག་ལེ་ལ་དམིགས་པ་གཏད་ནས་ཉལ་བའི་རྣལ་འབྱོར་སོགས་ཐུན་མཚམས་ཀྱི་
རྣལ་འབྱོར་རྣམས་བྱ་བར་གསུངས་པ་དང་། གྲོལ་བའི་ཐིག་ལེ་ལས་ཀྱང་། དེ་ཡི་
སྙིང་དབུས་གཞོམ་དུ་མེད་པ་ ཡི། །དངོས་ཀུན་རོ་གཅིག་མི་ཤིགས་ཐིག་ལེའི་
གཟུགས། །མི་གསལ་གསལ་བའི་བདག་ཉིད་དུ་གནས་པ། །བརྒྱུད་རིམ་ལས་
བྱུང་དེ་ཉིད་ལ་འདུད་བྱ། །དེ་འདྲ་སྟོན་བྱེད་བླ་མ་གསུམ་ (གསུང་)རབ་མཆོག །
འཇིག་རྟེན་གསུམ་ཁོང་ན་གནས་དྲི་མ་སེལ། །དེ་ལ་མེ་ཏོག་སྙིམ་བཀང་མགྲིན་
དམའ་བས། །མཐའ་མེད་འཁོར་བ་ཡན་ཆད་བར་དུ་འདུད། །དཔལ་ལྡན་གསང་
བ་འདུས་པ་དམ་པའི་གཞུང་། །བླ་མས་གསོལ་བཏབ་ཡིད་ཆེས་བྲོད་ལྡན་པས། །
དངོས་པོ་ཀུན་གྲོལ་མི་ཤིགས་ཐིག་ལེའི་དོན། །རྣལ་འབྱོར་འགའ་ཞིག་དོན་དུ་
བཤད་པར་བྱ། །ཞེས་གསང་སྔགས་བླ་མེད་ཀྱི་རྒྱུད་རྣམས་ལས་རྡོ་རྗེའི་ལུས་ལ་
གནད་དུ་བསྣུན་ཚུལ་མང་དུ་གསུངས་པ་ལས་སྙིང་གར་གནད་དུ་བསྣུན་པ་འདི་
མཆོག་ཡིན་པ་དང༌། སྙིང་གའི་ཐིག་ལེ་ལ་གནད་དུ་བསྣུན་པ་ལས་མཆོག་གི་
དངོས་གྲུབ་མྱུར་དུ་སྟེར་བས་མགོན་པོ་འཇམ་པའི་དབྱངས་ཀྱི་མན་ངག་ལྟར་
གཞུང་འདིར་སྙིང་གའི་ཐིག་ལེ་ལ་དམིགས་པ་ལས་སྒྲིབ་གཉིས་ལས་མྱུར་དུ་གྲོས་
(གྲོལ) ཏེ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་ཚུལ་སྟོན་པར་གསུངས་པ་
སོགས་ཐིག་ལེ་བཅུ་དྲུག་པའི་ཉམས་ལེན་དང་ཤིན་ཏུ་མཐུན་པར་བཤད་དོ། །དེ་
ཡང་བྱམས་མགོན་བླ་མ་རིན་པོ་ཆེས་ཐིག་ལེ་བཅུ་དྲུག་པ་འདི་ཡེ་ཤེས་ཞབས་
ལུགས་ཀྱི་རྫོགས་རིམ་དང་སྦྱར་ནས་བསྒོམ་པར་གསུངས་པ་ལྟར་འདུས་པ་ཡེ་
ཤེས་ཞབས་ལུགས་ཀྱི་རྫོགས་རིམ་གྱི་གནད་རྣམས་ཤེས་ན་ཐིག་ལེ་བཅུ་དྲུག་པ་
འདི་ལ་ངེས་པ་ཕུལ་ཕྱིན་སྟེར་བས་དེའི་ཚུལ་ཅུང་ཟད་བརྗོད་ན། འདུས་པ་ཡེ་
ཤེས་ཞབས་ལུགས་ཀྱི་རྫོགས་རིམ་གྱི་གཞུང་གྲོལ་བའི་ཐིག་ལེ་ལས། དེ་ནས་
ཟབ་གསལ་བྱང་ཆུབ་ནི། །གཉིས་མེད་རྟོགས་པས་དེ་གྲོལ་ལོ། །ཞེས་དང༌། དེ་
བས་གཉིས་མེད་རང་བཞིན་དུ། །རྟོགས་པས་ཚེ་འདིར་འབྲས་ཐོབ་ངེས། །ཞེས་
གསུངས་པ་ལྟར་སྒྱུ་མ་ལྟ་བུའི་ལྷ་སྐུ་ཕྱག་རྒྱ་ཆེན་པོའི་ལུས་དང་། དེ་ཁོ་ན་ཉིད་ལ་
ཞུགས་པའི་ཐུགས་གཉིས་ངོ་བོ་དབྱེར་མེད་དུ་སྦྱོར་བའི་ཟབ་གསལ་གཉིས་མེད་
དམ། བདེན་གཉིས་དབྱེར་མེད་ཀྱི་རྫོགས་རིམ་ནི་གསང་སྔགས་བླ་མེད་ཀྱི་རྒྱུད་
སྡེའི་སྙིང་པོའི་བཅུད་ཕྱུང་བའི་ལམ་མཐར་ཐུག་པ་འབྲས་བུ་རྫོགས་པའི་སངས་
རྒྱས་ཀྱི་ཉེ་རྒྱུ་ཐུན་མོང་མིན་པ་གྲུབ་ཆེན་ཐམས་ཅད་ཀྱི་མན་ངག་གི་གནད་མཐར་
ཐུག་པ་ཡིན་ལ། དེ་ལྟ་བུའི་རྫོགས་རིམ་ཟབ་མོ་དེ་དགའ་བ་བཞིའི་སྒོ་ནས་དོན་
ཚན་བཞིར་བསྡུས་ཏེ་ཉམས་སུ་ལེན་པར་བྱེད་པ་ཡིན་ལ། དེ་ཡང་དགའ་བའི་ཡེ་
ཤེས་ཀྱི་དབང་དུ་བྱས་ནས་སྙིང་གའི་ཐིག་ལེ་བསྒོམ་ཚུལ་དང་། མཆོག་དགའི་ཡེ་
-379-
- 378-



ཤེས་ཀྱི་དབང་དུ་བྱས་ནས་གསང་བའི་ཐིག་ལེ་བསྒོམ་ཚུལ་དང་། དགའ་བྲལ་གྱི་
ཡེ་ཤེས་ཀྱི་དབང་དུ་བྱས་ནས་སྤྲུལ་པའི་ཐིག་ལེ་བསྒོམ་ཚུལ་དང་། ལྷན་སྐྱེས་ཀྱི་
དགའ་བའི་ཡེ་ཤེས་ཀྱི་དབང་དུ་བྱས་ནས་སྙིང་གའི་མི་ཤིགས་པའི་ཐིག་ལེ་བསྒོམ་
ཚུལ་བཞིར་བྱས་ཏེ། ཐིག་ལེ་དང་པོ་ལ་དཀྱིལ་འཁོར་གྱི་གཙོ་བོ་ཐུགས་ཀར་ཡེ་
ཤེས་སེམས་དཔའ་དང༌། དེའི་ཐུགས་ཀར་རལ་གྲིའི་འཆང་གཟུང་གི་དབུས་སུ་
རྟེན་དང་བརྟེན་པར་བཅས་པའི་དཀྱིལ་འཁོར་ཡོངས་རྫོགས་དང༌། དེའི་གཙོ་
བོའི་ཐུགས་ཀར་ཕྱག་མཚན་ལ་ས་བོན་གྱིས་མཚན་པ་བསྒོམ་པ་དང་། གཙོ་བོའི་
ཐུགས་ཀའི་ཐིག་ལེ་ལས་འོད་ཟེར་གྱི་སྤྲོ་བསྡུ་དང༌། ལྷག་པར་ཐིག་ལེ་དཀར་པོ་
བྱང་ཆུབ་ཀྱི་སེམས་གཟུགས་སུ་གྲགས་པ་བཅུ་དྲུག་གསལ་བཏབ་ལ་འོད་ཟེར་
གྱིས་ཚུར་བསྡུ་བ་དང་། ཕར་སྣང་པར་བྱེད་པའི་སྤྲོ་བསྡུ་མང་པོ་ལ་སློབ་པ་དང་།
གསང་བའི་ཐིག་ལེ་བསྒོམ་པའི་སྐབས་སུ་ཡང་ཐིག་ལེའི་སྤྲོ་བསྡུ་མང་པོ་དང༌།
ལྷག་པར་གཟུང་བའི་ཡན་ལག་དང་། འཛིན་པའི་ཡན་ལག་དང༌། རྗེས་དྲན་གྱི་
ཡན་ལག་གསུམ་བསྒོམ་ཚུལ་དང་། རྗེས་དྲན་གྱི་སྐབས་སུ་སངས་རྒྱས་རྗེས་སུ་
དྲན་པ་སོགས་འདུས་པའི་རྩ་རྒྱུད་ལེའུ་བདུན་པ་ནས་གསུངས་པ་ལྟར་རྗེས་དྲན་
བཅུ་དྲུག་བསྒོམ་ཚུལ་དང་ཐིག་ལེའི་སྤྲོ་བསྡུ་མང་པོ་གསུངས་ཤིང༌། ཐིག་ལེ་
གསུམ་པ་དགའ་བྲལ་གྱི་ཡེ་ཤེས་ཀྱི་དབང་དུ་བྱས་ནས་སྤྲུལ་པའི་ཐིག་ལེ་བསྒོམ་
པའི་ཚེ་རྡོར་བཟླས་ལ་སློབ་ཚུལ་དང་། ཐིག་ལེའི་སྤྲོ་བསྡུ་མང་པོ་ལ་སློབ་པ་དང་།
ཐིག་ལེ་བཅུ་དྲུག་པ་ནས་ཇི་ལྟར་གསུངས་པ་དང་མཐུན་པར་ཕྱོགས་བཅུའི་སངས་
རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་བྱིན་རླབས་འབེབས་པའི་སྤྲོ་བསྡུ་
མང་པོ་ལ་སློབ་པ་དང༌། ཐིག་ལེ་བཞི་པ་ལྷན་སྐྱེས་ཀྱི་དགའ་བའི་ཡེ་ཤེས་ཀྱི་
དབང་དུ་བྱས་ནས་སྙིང་གའི་མི་ཤིགས་པའི་ཐིག་ལེ་བསྒོམ་པའི་ཚེ་རང་དཀྱིལ་
འཁོར་ གྱི་ གཙོ་བོར་ གསལ་ བའི་ སྙིང་གའི་ཡེ་ཤེས་སེམས་ དཔའི་མཚན་མའི་
དབུས་སུ་དཀྱིལ་འཁོར་ཡོངས་རྫོགས་བསྒོམ་པ་དང༌། དེའི་དཀྱིལ་འཁོར་གྱི་
གཙོ་བོའི་ཐུགས་ཀའི་མི་ཤིགས་པའི་ཐིག་ལེའི་འོད་ཟེར་གྱིས་སྣོད་བཅུད་ཐམས་
ཅད་དང་། སྔར་བསྒོམས་པའི་དཀྱིལ་འཁོར་ཕྱི་ནང་ཐམས་ཅད་རིམ་གྱིས་བསྡུས་
ཏེ་སྙིང་གའི་མི་ཤིགས་པའི་ཐིག་ལེ་ལ་བསྟིམས་ནས་ཐིག་ལེ་དེ་ཉིད་ལ་སེམས་
གཡོ་མེད་དུ་འཛིན་པ་དང༌། ཏིང་ངེ་འཛིན་དེ་ལས་ལྡང་པ་ན་སྔར་ཇི་ལྟར་བསྡུས་
པའི་རིམ་པ་བཞིན་དུ་སླར་ཡང་རྟེན་དང་བརྟེན་པར་བཅས་པའི་དཀྱིལ་འཁོར་དེ་
དག་གསལ་བཏབ་ནས་བསྒོམ་པར་བྱེད་པར་གསུངས་ཏེ། འདུས་པ་ཡེ་ཤེས་
ཞབས་ལུགས་ནས་གསུངས་པའི་ཐིག་ལེ་བཞི་པོ་འདིའི་བསྒོམ་ཚུལ་འདི་དག་
བཀའ་གདམས་གླེགས་བམ་ལས་གསུངས་པའི་ཐིག་ལེ་བཅུ་དྲུག་གི་སྤྲོ་བསྡུ་དང་
ཤིན་ཏུ་མཐུན་ཞིང་། བྱང་ཆུབ་ཀྱི་སེམས་གཟུགས་བཅུ་དྲུག་དང་རྗེས་དྲན་བཅུ་
དྲུག་སོགས་བཅུ་དྲུག་གི་ གྲངས་ ཀྱང་མཐུན་པ་མང་དུ་འབྱུང་ལ། འདི་དག་གི་
བསྒོམ་ཚུལ་ཇི་མ་ཇི་བཞིན་མཐུན་པ་མ་བྱུང་ཡང་དགོས་པའི་གཙོ་བོ་མཐར་ཟབ་
གསལ་གཉིས་མེད་ཀྱི་ཟུང་འཇུག་བསྒྲུབ་པ་ལ་དགོངས་པ་མཐུན་ཞིང་། ལམ་
ཐམས་ཅད་མཐར་སྙིང་ གར་ གཞོལ་བ་ལ་ཡང་མཐུན་ལ། ལྷག་པར་ཡེ་ཤེས་
ཞབས་ལུགས་ཀྱི་རྫོགས་རིམ་གྱི་མཐར་ཐུག་ལྷན་སྐྱེས་ཀྱི་དགའ་བའི་དབང་དུ་
བྱས་ཏེ་སྙིང་གའི་མི་ཤིགས་པའི་ཐིག་ལེ་བསྒོམ་ཚུལ་འདི་ཐིག་ལེ་བཅུ་དྲུག་པའི་
- 381 -
-380 -



བསྒོམ་ཚུལ་དང་ཤིན་ཏུ་མཐུན་པ་ཞིག་སྟེ། ཐིག་ལེ་བཅུ་དྲུག་པར་བྱང་ཆུབ་ཀྱི་
ཐིག་ལེ་ཞེས་གསུངས། ཡེ་ཤེས་ཞབས་ལུགས་སུ་མི་ཤིགས་པའི་ཐིག་ལེ་ཞེས་
ཐིག་ལེའི་མིང་ཅུང་ཟད་མི་འདྲ་ཙམ་ལས་བསྒོམ་པའི་གནད་དང་འོད་ཟེར་གྱི་སྤྲོ་
བསྡུ་དང་བསྒོམས་པའི་ལག་རྗེས་ལ་ཤིན་ཏུ་ཕྲ་བའི་རླུང་སེམས་ལས་ཟུང་འཇུག་
གི་སྐུ་འགྲུབ་པར་གསུངས་པ་འདྲ་བས་མན་ངག་གི་གནད་མཐར་ཐུག་པ་རྣམས་
ཤིན་ཏུ་མཐུན་ནོ། །འདི་དག་གི་རྒྱུ་མཚན་སོ་སོའི་ཁུངས་རྣམས་ཞིབ་ཏུ་བཀོད་ན་
ཡི་གེ་ཧ་ཅང་མང་པོ་དགོས་པས་བྲི་མ་ནུས་ཀྱི། བློ་གྲོས་ཅན་རྣམས་ཀྱིས་ཞིབ་ཏུ་
ཤེས་པར་འདོད་ན་ཆོས་ཀྱི་རྒྱལ་པོ་ཙོང་ཁ་པ་ཆེན་པོས་རྡོ་རྗེ་འཆང་ཆེན་པོའི་ལམ་
གྱི་རིམ་པར་འདུས་པ་ཡེ་ཤེས་ཞབས་ལུགས་ཀྱི་རྫོགས་རིམ་གསུངས་པ་རྣམས་
དང༌། བདག་གི་བླ་མ་བྱམས་མགོན་ཐུགས་རྗེ་ཅན་དེ་ཉིད་ཀྱིས་ཡེ་ཤེས་ཞབས་
ལུགས་ཀྱི་རྫོགས་རིམ་རིན་ཆེན་ཕྲེང་བར་བསྒོམ་ཚུལ་ཞིབ་ཏུ་གསུངས་པས་
ལེགས་བཤད་དེ་དག་བལྟས་ནས་ཤེས་པར་བྱའོ། །
བཞི་པ་ཉམས་སུ་བླངས་པ་ལས་འབྲས་བུ་ཇི་ལྟར་འགྲུབ་ཚུལ་ནི། ཐོག་
མར་བརྒྱུད་པ་གསུམ་ལྡན་གྱི་བླ་མ་རྣམས་ལ་མོས་གུས་བཅོས་མ་མིན་པ་བསྐྱེད་
ནས་དེ་དག་གི་རྗེས་སུ་ཞུགས་ཏེ་སྡེ་སྣོད་གསུམ་དང་རྒྱུད་སྡེ་བཞིས་བསྡུས་པའི་
རྒྱལ་བའི་བཀའ་རྣམས་དང་། དེ་དག་གི་དགོངས་པ་འགྲེལ་བའི་ཤིང་རྟ་ཆེན་པོའི་
གཞུང་རྣམས་གདམས་པའི་མཆོག་ཏུ་ངེས་པ་རྙེད་པར་བྱས། དེ་ནས་བཀའ་དང་
དགོངས་འགྲེལ་རྣམས་ཀྱི་བརྗོད་བྱའི་དོན་ཐམས་ཅད་གང་ཟག་གཅིག་གི་ཉམས་
ལེན་གྱི་རིམ་པར་སྒྲིལ་བ་བརྒྱུད་པའི་ཆུ་བོ་གསུམ་འདྲེས་ཀྱི་གདམས་ངག་སྐྱེས་བུ་
-382 -
གསུམ་གྱི་ལམ་གྱི་རིམ་པ་ལ་ཚུལ་བཞིན་དུ་བསླབས་ཏེ་སྐྱེས་བུ་ཆུང་ངུའི་ལམ་ལ་
སྦྱངས་པའི་ལག་རྗེས་ལ་ཚེ་འདིའི་བྱ་བ་ཐམས་ཅད་བྱིས་པའི་སྤྱོད་ཚུལ་དང་སྨོན་
པའི་ཟློས་གར་ལྟ་བུར་མཐོང་ནས་ཚེ་འདི་ལ་མ་ཆགས་པར་ཉིན་མཚན་ཀུན་ཏུ་
འཇིག་རྟེན་ཕྱི་མའི་དོན་སྒྲུབ་པར་འདོད་པའི་བསམ་པ་བརྟན་པོ་སྐྱེས་པ་ཞིག་
འབྱུང་། དེ་ནས་སྐྱེས་བུ་འབྲིང་གི་ལམ་ལ་སྦྱངས་པའི་ལག་རྗེས་ལ་སྲིད་རྩེ་ནས་
མནར་མེད་ཀྱི་བར་ཁམས་གསུམ་འཁོར་བའི་གནས་འདི་ཐམས་ཅད་བཙོན་ར་
དང་མེ་འབར་བའི་རླབས་ལྟར་མཐོང་ནས་སྲིད་པ་མཐའ་དག་ལ་ཞེན་པ་གཏིང་
ནས་ལོག་སྟེ་ཉིན་མཚན་ཀུན་ཏུ་ཐར་པ་དོན་གཉེར་གྱི་བསམ་པ་བརྟན་པོ་སྐྱེས་
ནས་ཐར་པ་ཐོབ་པའི་ཐབས་དམ་པ་ལམ་བསླབ་པ་རིན་པོ་ཆེ་གསུམ་ལ་ལྡོག་ཏུ་
མེད་པའི་ངེས་ཤེས་དང་བརྩོན་འགྲུས་རྩོམ་ནུས་པ་ཞིག་འབྱུང་། དེ་ནས་སྐྱེས་བུ་
ཆེན་པོའི་ལམ་ལ་སྦྱངས་པའི་ལག་རྗེས་ལ་སེམས་ཅན་ཐམས་ཅད་ཕ་མ་དྲིན་ཅན་
དུ་མཐོང་ནས་ཉིན་མཚན་ཀུན་ཏུ་བྱམས་སྙིང་རྗེ་ངམ་ངམ་ཤུགས་ཀྱིས་སྐྱེ་ཞིང་རང་
དོན་ཡིད་བྱེད་ཀྱི་བསམ་པ་ལོག སྟེ་ཅི་བྱེད་སེམས་ཅན་གྱི་དོན་ཁོ་ནར་སྤྱོད་པ་དང།
བདག་པས་གཞན་གཅེས་པའི་བྱང་ཆུབ་ཀྱི་སེམས་རིན་པོ་ཆེ་ལྡོག་ཏུ་མེད་པ་ཞིག་
སྐྱེས་ནས་དེས་ཀུན་ནས་བསླངས་ཏེ་སྒོ་གསུམ་གྱི་གཡོ་བ་ཐམས་ཅད་ཕར་ཕྱིན་
དྲུག་ལ་མི་འདའ་བ་ཞིག་འབྱུང་། དེ་ནས་འགྲོ་བ་སྒྲོལ་བའི་སྙིང་སྟོབས་ཆེས་ཆེར་
འཕེལ་བ་ན་གསང་སྔགས་ཀྱི་སྒོར་ཞུགས་ནས་དམ་ཚིག་དང་སྡོམ་པ་སྲོག་ལས་
ཀྱང་གཅེས་པར་བསྲུང་བ་གཞིར་བཞག་ནས རིམ པ ད༌ པོའི་ལྷའི་རྣལ་འབྱོར་ལ་
བསླབས་པས་ཡིད་ངོར་ཐ་མལ་གྱི་སྣང་ཞེན་འགོག་ཐུབ་པ་ཞིག་དང་། གང་ཤར་
- 383-



ཐམས་ཅད་དག་པ་རབ་འབྱམས་ཀྱི་མཆོད་རྫས་སུ་བསམས་ཏེ་སྐད་ཅིག་རེ་རེ་
ལའང་ཚོགས་རླབས་ཆེན་རྫོགས་པ་དང་ལས་ཀྱི་སྒྲིབ་པ་རྣམས་མྱུར་དུ་བྱང་བ་
དང༌། འགྲོ་ཀུན་ཕ་མར་དྲན་ཏེ་མཁའ་ཁྱབ་ཀྱི་སེམས་ཅན་རྣམས་མྱུར་དུ་སྒྲོལ་
བའི་ཕྱིར་དུ་སྔགས་ཀྱི་ཐབས་མཁས་ལ་བརྟེན་ནས་རྫོགས་སྨིན་སྦྱངས་གསུམ་གྱི་
སྤྱོད་པ་མྱུར་དུ་རྫོགས་པ་དང་། ལྷག་པར་རྫོགས་རིམ་ཡོངས་རྫོགས་མྱུར་དུ་རྒྱུད་
ལ་སྐྱེ་བའི་དགེ་རྩ་སྨིན་པ་ཞིག་འབྱུང༌། དེ་ནས་སྟོང་པའི་རྣལ་འབྱོར་དང་འགྲོ་
ཀུན་ཕ་མར་དྲན་པ་དང་དག་པ་རབ་འབྱམས་ཀྱི་ལྷའི་རྣལ་འབྱོར་གྱི་ངང་ནས་
རིམ་པ་གཉིས་པའི་རྣལ་འབྱོར་བསྒོམ་པ་རྡོ་རྗེའི་ལུས་ལ་གནད་དུ་བསྣུན་པས་
ལས་རླུང་གི་རྒྱུ་བ་དྷཱ་ཏཱིར་འགགས་ཏེ་འོད་གསལ་གྱི་ཡེ་ཤེས་འཆར་བ་དང༌།
ལྷག་པར་ཕྱི་ནང་གི་བཟླས་བརྗོད་དང་སྙིང་གི་པདྨར་གནས་པའི་བྱང་ཆུབ་ཀྱི་
ཐིག་ལེ་རྩེ་གཅིག་ཏུ བསྒོམ་པ་དང་རྗེས་གཞིག་གི་སྡུད་རིམ་དང་། སྣང་ཕྱོགས་
ལྷའི་འཁོར་ལོ་རིམ་བཞིན་སྤྲོ་བའི་སྤྲོ་བསྡུའི་དམིགས་པ་ལ་རྩལ་སྦྱངས་པ་ལས་
རླུང་གི་རྒྱུ་བ་དྷཱ་ཏཱིར་འགགས་ཏེ་དགའ་བ་བཞི་རིམ་གྱིས་མངོན་དུ་གྱུར་ནས་འོད་
གསལ་ལྷན་ཅིག་སྐྱེས་པའི་ཡེ་ཤེས་མཚན་ཉིད་ཚང་བ་ཞིག་ཐོབ་ལ། འོད་གསལ་
དེ་ལས་ལྡང་བ་ནི་མཚན་དཔེས་སྤྲས་པའི་སྐུ་རྟེན་དང་བརྟེན་པར་བཅས་པའི་
དཀྱིལ་འཁོར་དངོས་གནས་ལ་གྲུབ་སྟེ་བདེན་གཉིས་དབྱེར་མེད་དམ། སྟོང་ཉིད་
སྙིང རྗེའི་སྙིང་པོ་ཅན་ནམ། ཟབ་གསལ་གཉིས་མེད་ཀྱི་ཡེ་ཤེས་ཟུང་འཇུག་གི་སྐུ་
འགྲུབ་བོ། །དེ་ལྟ་བུའི་ཟུང་འཇུག་གི་སྐུ་དེ་ནི་སྔགས་ལམ་གྱི་བསྒྲུབ་བྱ་མཐར་
ཐུག་ཡིན་ཞིང་། སྐུ་དེའི་རིགས་འདྲའི་རྒྱུན་ལ་སྐུ་གསུམ་ཡེ་ཤེས་ལྔ་ལྡན་གྱི་གོ་
- 384-
འཕང་འགྲུབ་སྟེ། གོ་འཕང་མཆོག་དེ་ཐོབ་ནས་འཕྲིན་ལས་ཉི་ཤུ་རྩ་བདུན་གྱི་སྒོ་
ནས་མཁའ་ཁྱབ་ཀྱི་སེམས་ཅན་ཐམས་ཅད་ལ་རང་རང་གི་མོས་ངོ་དང་འཚམ་
པའི་སྤྲུལ་པ་བསྟན་ཏེ་ནམ་མཁའ་མ་ཟད་ཀྱི་བར་དུ་སྤྲུལ་པ་དང་འཕྲིན་ལས་རྒྱུན་
མི་ཆད་པ་འབྱུང་ངོ༌། །དེ་ལྟར་བཤེས་གཉེན་བསྟེན་ཚུལ་ནས་བཟུང་འབྲས་བུ་
ཟུང་འཇུག་གི་བར་གྱི་མདོ་སྔགས་གཉིས་ཀའི་ལམ་གྱི་ལུས་ཡོངས་སུ་རྫོགས་པ་
སྟན་ཐོག་གཅིག་ཏུ་ཉམས་སུ་ལེན་པའི་ཚུལ་འདི་ནི་མགོན་པོ་ཨ་ཏི་ཤ་དང་ཆོས་
ཀྱི་རྒྱལ་པོ་ཙོང་ཁ་པ་ཆེན་པོ་གཉིས་ཀྱི་ཐུགས་ཀྱི་བཅུད་ཕྱུང་བའི་མན་ངག་སངས་
རྒྱས་དངོས་སུ་མཇལ་ཡང་དེ་ཕན་ཆད་དུ་འདའ་ ས་མེད་པའི་གདམས་ངག་གི་
མཐར་ཐུག་རྒྱལ་སྲས་དཔའ་བོ་ཐམས་ཅད་ཀྱི་སྙིང་གི་ཐིག་ལེ་ཡིན་ཏེ། བཀའ་
གདམས་གླེགས་བམ་གྱི་ཆ་ལག་སྙིང་གི་ཐིག་ལེའི་བླ་བརྒྱུད་རྣམ་ཐར་དུ། འབྲོམ་
རིན་པོ་ཆེའི་ཞལ་ནས། ཇོ་བོའི་ཆོས་ལུགས་བརྒྱུད་པ་ཆུ་བོའི་རྒྱུན་ལྟ་བུར་གསུམ་
དུ་བསྡུས་ནས་ནར་ཏེ་དྲངས་ཏེ་གཙུག་ལག་ཁང་དུ་གཞུང་མན་ངག་གི་རྒྱ་མཚོ་
བསྐྱིལ་ནས། ཀྱེ་ སྲས་ གསུམ། སྤྱིར་བཀའ་རྒྱ་ཆེ་ལུང་ གྲངས་ མང་ ། ཐེག་པའི་
འཇུག་སྒོ་བསམ་གྱིས་མི་ཁྱབ་ནའང་། ངས་དབེན་པའི་གནས་སུ་མགོན་པོ་དྲི་མ་
མེད་པའི་དྲུང་དུ་བཀའ་ཐམས་ཅད་སྡེ་སྣོད་གསུམ་དུ་བརྗོད་བྱ་དང་བཅས་པར་
སྒྲིལ་ནས་འདམ། ལྷ་ཐམས་ཅད་སངས་རྒྱས་དང་བྱང་ཆུབ་སེམས་དཔའ་བཞིར་
བསྡུས་ནས་འདམ། དེ་ཐམས་ཅད་ཉི་མ་ཉིན་གཅིག་གི་ཕྱག་ལེན་དུ་སྟན་ཐོག་
གཅིག་ཏུ་ཧྲིལ་ཏེ་སྒྲིལ་ནས་ཉམས་སུ་ལེན་པར་འདམ་སྟེ། བླ་མ་ལ་བཅུད་ཡོད།
ཁོ་བོ་ལ་སྣོད་ཡོད། དེ་དག་ཐམས་ཅད་ཀྱིས་ཁོ་བོའི་སྣོད་མ་ཁེངས་པའང་མེད།
- 385-



ལྷག་པའང་མེད་པར་ཁོ་བོ་ལ་གནང་ནས་འདི་སྐད་གསུང་སྟེ། ངས་བླ་མ་བརྒྱ་
དང་ལྔ་བཅུ་རྩ་ལྔའི་ཡོན་ཏན་མ་ལུས་པ་གནས་དུ་མར་དཀའ་སྤྱད་དུ་མ་སྤྱད་ཅིང་
ལེན་དུ་ཕྱིན་ནས་དེང་སང་མ་ཚང་བ་མེད་པར་ཁྱོད་ཀྱི་སྔས་ཁར་སྐྱེལ་དུ་འོངས།
གངས་རིའི་མགོན་པོ་དགེས་པར་མཛོད་ཅིག ཁྱོད་ནི་ལྷ་ཆོས་ཕུན་སུམ་ཚོགས།
ཕྱི་ནང་དང་ཕྱོགས་རིས་ཐམས་ཅད་རྗེས་སུ་དྲན་པ་ལྔ་ལས་མ་གཡོས་པ་ལགས་
སོ་གསུང་། ཡང་འབྲོམ་རིན་པོ་ཆེའི་ཞལ་ནས། ལར་དབུ་མའི་ནང་དུ་སྣ་ཚོགས་
སྣང་། །ཆོས་ཐམས་ཅད་རྫུན་པའི་སྣང་བ་ཡང་། །གཟུགས་མེད་ན་གཟུགས་
བརྙན་ག་ལ་འབྱུང་། །དེས་རྒྱུ་སོང་རྫུན་ཡང་འབྲས་འབྱུང་བས། །ལས་ཁྱད་དུ་མི་
གསོད་ཉམས་ལེན་པའི། །ང་ལྟ་བའི་བརྒྱུད་པའི་བཀའ་གདམས་ཡིན། །ང་ཐིག་
ལེ་གཅིག་ཏུ་དཔག་མེད་པའི། །ལྷ་གཞལ་ཡས་བསྐྱེད་དེ་མཆོད་བྱེད་ཀྱང་། །ལས་
ཕྲ་ཞིབ་སྟོན་པའི་ཆོས་རྣམས་ལ། །ང་སྒྲོ་སྐུར་མི་འདེབས་ཉམས་ལེན་པ། །ང་
བྱིན་རླབས་བརྒྱུད་པའི་བཀའ་གདམས་ཡིན། །ཆོས་སྣང་སྟོང་སྒྱུ་མའི་གཞལ་ཡས་
སུ། །ཡར་ས་ལམ་རིམ་གྱིས་བགྲོད་གྱུར་ཏེ། །རྒྱུ་ཚོགས་གཉིས་མཐར་ཕྱིན་
སངས་རྒྱས་པ། །ང༌ སྤྱོད་པའི་བརྒྱུད་པའི་བཀའ་གདམས་ཡིན། །ཞེས་དང༌། ང་
བཙུན་པོ་རྨོངས་པར་མ་ཤོར་བ། །ཆོས་རྒྱལ་བའི་འབྱུང་གནས་བསྐྱངས་པའི་དྲིན།
ང་མཁས་པས་བཙུན་ཚུགས་མ་བཅོམ་པ། །ལས་རྒྱུ་འབྲས་ཟབ་མོ་བསྒོམས་པའི་
དྲིན། །ང་བསྒོམས་པས་ཁ་ཏོན་མི་འཇོམས་པ། །བཀའ་རྡོ་རྗེ་(མདོ་སྡེ་) ཟབ་མོ་
བལྟས་པའི་དྲིན། །ང་ཀློག་པས་བསམ་གཏན་མི་འཇོམས་པ། །རྗེ་བླ་མའི་མན་
ངོག་འཆུན་པའི་དྲིན། །ཆོས་ཐམས་ཅད་གཅིག་ཏུ་རབ་བསྡུས་ནས། །གནས་སྟན་
-386 -
ཐོག་གཅིག་ཏུ་བསྒོམ་ཤེས་པ། །ཀྱེ་དཀའ་སྤྱད་ཆོས་ལ་བྱས་པའི་དྲིན། །རྗེ་སངས་
རྒྱས་བྱ་བ་ཀུན་མཁྱེན་ཡིན། །དེ་སྤངས་རྟོགས་ཚོགས་གཉིས་མཐར་ཕྱིན་ཡིན། །
ང་ཕ་མའི་དོན་དུ་དེ་འདོད་པས། །དུས་དང་པོར་ཐོས་པས་སྒྲོ་འདོགས་བཅད། །
དུས་གཉིས་པར་བསམས་པས་སྒྲོ་འདོགས་བཅད། །དུས་གསུམ་པར་བསྒོམས་
པས་སྒྲོ་འདོགས་བཅད། །ཀྱེ་དེ་ཡང་གཅིག་ཉིད་མ་ཡིན་ཏེ། །ང་ཐོས་དུས་ཚེ་ན་
བསམ་བསྒོམ་བདོ། །ང་བསམས་དུས་ཚེ་ན་ཐོས་བསྒོམ་བདོ། །ང་བསྒོམ་དུས་ཚེ་
ན་ ཐོས་བསམ་བདོ། །ང་གཅིག་ཏུ་མ་ལུས་བསྡོམས་བྱས་ནས། །ཆོས་ལམ་དུ་
ཁྱེར་ནས་འགྲོ་ཤེས་པ། །ང་བཀའ་གདམས་ཕྱོགས་ཆར་མ་ལྷུང་བས། །དོན་རྒྱ་
འབག་མིག་བཞིན་འཁྲུལ་ཤེས་པའི། །ལེགས་ཀུན་ཏུ་གཏོགས་ཏེ་བཀའ་གདམས
ཡིན། །ཞེས་གསུངས་ཤིང་། བསྟན་པ་ཐམས་ཅད་གྲུ་བཞི་ལམ་གྱིས་འཁྱེར་ཤེས་
པ་ངའི་བླ་མའི་བཀའ་རྒྱུད་ (རྒྱུད་)མིན་པ་ལ་མེད་ཅེས་གསུངས། རྗེ་རིན་པོ་ཆེའི་
ཉམས་མགུར་ལས་ཀྱང༌། དེ་ལྟར་རྒྱུ་དང་འབྲས་བུའི་ཐེག་ཆེན་གྱི། །ལམ་མཆོག་
གཉིས་ཀར་དགོས་པའི་ཐུན་མོང་ལམ། །ཇི་བཞིན་བསྐྱེད་ནས་མཁས་པའི་དེད་
དཔོན་གྱི། །མགོན་ལ་བརྟེན་ནས་རྒྱུད་སྡེ་རྒྱ་མཚོ་ཆེར། །ཞུགས་ནས་ཡོངས་
རྫོགས་མན་ངག་བསྟེན་པ་དེས། །དལ་འབྱོར་ཐོབ་པ་དོན་དང་ལྡན་པར་བྱས། །
རྣལ་འབྱོར་ངས་ཀྱང་ཉམས་ལེན་དེ་ལྟར་བགྱིས། །ཐར་འདོད་ཁྱེད་ཀྱང་དེ་བཞིན་
བསྐྱང་འཚལ་ལོ། །ཞེས་གསུངས་སོ། །དེ་ལྟར་བཤད་པ་ལ་འདི་སྙམ་དུ་བཀའ་
གདམས་ལྷ་ཆོས་བདུན་ལྡན་གྱི་མན་ངག་སྙིང་གི་ཐིག་ལེ་འདི་ཉམས་སུ་བླངས་
པས་ཚེ་འདི་ལས་བློ་ལོག་པ་ནས་བཟུང་མཐར་འབྲས་བུ་ཟུང་འཇུག་ཐོབ་པའི་
• 387-



བར་གྱི་ཕན་ཡོན་བཤད་པ་དེ་དག་གདམས་ངག་གི་ཁ་ཟིན་ཆེ་བརྗོད་བྱས་པ་ཙམ་
མིན་པར་དངོས་གནས་ལ་ཕན་ཡོན་དེ་ལྟ་བུ་འབྱུང་ན། སྔོན་གདམས་ངག་འདི་
བསྒོམས་པར་བྱེད་པ་དག་ལ་ཕན་ཡོན་དེ་དག་ཐོབ་པ་ཅི་འདྲ་ཡོད་སྙམ་ན་བཤད་
པར་བྱ་སྟེ། མགོན་པོ་ཨ་ཏི་ཤས་ཐུགས་རྗེ་ཆེན་པོ་དང་རྗེ་བཙུན་སྒྲོལ་མ་གཉིས་
ལྷག་པའི་ལྷར་བཟུང་ནས་ཆོས་འདི་ཐུགས་དམ་དུ་མཛད་པས་རྒྱ་བོད་ཐམས་ཅད་
དུ་བྱང་ཆུབ་ཀྱི་སེམས་ཀྱི་བདག་པོར་གྲགས་ཤིང་། ལྷག་པའི་ལྷས་རྒྱུན་དུ་རྗེས་
སུ་བཟུང་ནས་གདམས་པ་དང་རྗེས་སུ་བསྟན་པ་བརྒྱུད་མར་སྩལ་ཞིང་སྒོ་གསུམ་
གྱི་བྱ་བ་ཅི་མཛད་ཐམས་ཅད་ལྷག་པའི་ལྷ་ཉིད་ལ་དངོས་སུ་ཞུས་ནས་མཛད་ཆོག་
པ་དང༌། རང་དང་གཞན་གྱི་ཚེ་རབས་བརྒྱ་སྟོང་དུ་མ་མཁྱེན་པའི་མངོན་པར་ཤེས་
པ་མངའ་པ་དང༌། མཐོང་ཐོས་དྲན་རེག་ཐམས་ཅད་རྗེས་སུ་འཛིན་པར་ནུས་པའི་
མཛད་པ་འཕྲིན་ལས་རྒྱལ་བ་ཉིད་དང་མཚུངས་པར་ཡོངས་སུ་གྲགས་པ་ལྟར་དང།
རྒྱ་བོད་ཐམས་ཅད་དུ་བསྟན་པའི་བྱ་བ་རྒྱ་ཆེན་པོ་མཛད་ནས་མཐར་ཤིང་ཕོ་རྟའི་
ལོ་ཐིག་ལེ་བཅུ་དྲུག་གི་རིམ་པས་ཐུགས་འོད་གསལ་ཆོས་ ཀྱི་སྐུར་བསྡུས་ཏེ།
དབྱུག་པ་ཟླ་བའི་ཚེས་བཅོ་བརྒྱད་ཀྱི་ཉིན་ཐིག་ལེ་བཅུ་དྲུག་པ་བྱང་ཆུབ་ཀྱི་ཐིག་
ལེའི་ངང་དུ་བཞུགས་ཏེ་འོད་གསལ་ཆོས་སྐུ་མངོན་དུ་མཛད། འོད་གསལ་དེ་ལས་
མཚན་དཔེའི་སྐུར་བཞེངས་ཏེ་ནམ་མཁས་གར་ཁྱབ་ཏུ་སྤྲུལ་བས་ཁྱབ་ཅིང་། ལྷག་
པར་དགའ་ལྡན་དུ་ནམ་མཁའ་དྲི་མ་མེད་པ་ཞེས་བྱ་བར་སྤྲུལ་པའི་སྐུ་བཟུང་སྟེ་
འགྲོ་བའི་དོན་མཛད་བཞིན་པར་བཞུགས་པ་ཡོངས་སུ་གྲགས་པ་ལྟར་རོ། །ཇོ་བོ་
རྗེས་འབྲོམ་རིན་པོ་ཆེ་ལ་གདམས་པ་འདི་བུམ་པ་གང་བྱོའི་ཚུལ་དུ་གནང་ཞིང་།
འབྲོམ་རིན་པོ་ཆེ་ནི་ཁ་བ་ཅན་གྱི་མགོན་པོ་རྗེ་བཙུན་སྤྱན་རས་གཟིགས་ཉིད་ཡིན་
པར་ཡོངས་སུ་གྲགས་ཤིང་། ཡེར་པ་ལྷ་རི་སྙིང་པོར་གསང་ཕུ་བ་ཆེན་པོས་གསོལ་
བ་བཏབ་པ་ལྟར་ཐུགས་རྗེ་ཆེན་པོ་རྒྱལ་བ་རྒྱ་མཚོའི་རྟེན་དང་བརྟེན་པའི་དཀྱིལ་
འཁོར་དུ་དངོས་སུ་བཞེངས་པ་དག་པའི་འཁོར་རྣམས་ཀྱིས་མངོན་སུམ་དུ་མཐོང་
བར་བཀའ་གདམས་གླེགས་བམ་ ལས་ གསུངས་པ་ལྟར་རོ། །ཇོ་བོ་ཡབ་སྲས་
གཉིས་ཀྱིས་གསང་ཕུ་བ་ཆེན་པོ་རྔོག་ལེགས་པའི་ཤེས་རབ་ལ་གདམས་ངག་འདི་
ཡོངས་སུ་རྫོགས་པར་གནང་སྟེ། གསང་ཕུ་བ་ཆེན་པོ་ནི་ཇོ་བོ་ཡབ་སྲས་ཀྱི་གསང་
བའི་མཛོད་འཛིན་ཕྱིར་རྗེ་བཙུན་འཇམ་པའི་དབྱངས་བསམས་བཞིན་དུ་མིའི་སྲིད་
པ་བཟུང་བ་ཡིན་པར་ ཡོངས་སུ་གྲགས་ཤིང་། གདམས་ངག་འདི་དང་བཀའ་
གདམས་སྤྲུལ་པའི་གླེགས་བམ་ཆེན་མོ་བཅས་ གསང་ཕུ་བ་ཆེན་པོའི་ཕྱག་ཏུ་
བཞུགས། གསང་ཕུ་བ་ཆེན་པོས་བྱང་ཆུབ་སེམས་དཔའ་ཤེས་རབ་རྒྱལ་མཚན་ལ་
སྙིང་གི་ཐིག་ལེའི་གདམས་པ་འདི་ཡོངས་སུ་རྫོགས་པ་བཀའ་གདམས་སྤྲུལ་པའི་
གླེགས་བམ་དང་བཅས་པ་གནང་། སེམས་དཔའ་ཆེན་པོ་ཤེས་རབ་རྒྱལ་མཚན་
གྱིས་དབེན་པའི་གནས་སུ་སྒྲུབ་པ་རྩེ་གཅིག་ཏུ་མཛད་པས་ཆོས་འདིའི་ནུས་པ་
མངོན་དུ་གྱུར་ཏེ་ཟུང་འཇུག་བརྙེས་པ་ན་ཕུ་ཆུང་བ་ཆེན་པོའི་སར་བྱོན་ཏེ། དགེ་
བའི་བཤེས་གཉེན་ཕུ་ཆུང་པ་རྗེས་སུ་བཟུང་ནས་གདམས་ངག་འདི་གནང་བའི་ཚེ་
དཔོན་སློབ་གཉིས་ཀ་བྱ་བྲལ་ཀུན་སྤངས་ཡིན་ཡང་ཕུ་ཆུང་པ་ཆེན་པོས་རྣམ་ཐོས་
སྲས་ སྦྱིན་བདག་ཏུ་བསྐུལ་ཏེ་རྣམ་སྲས་ ཀྱིས་མཁོ་དགུའི་ཡོ་བྱད་ཐམས་ཅད་
བསྒྲུབས་ནས་ཕུ་ཆུང་དུ་ཐིག་ལེའི་དཀྱིལ་འཁོར་བཞེངས། གནས་བརྟན་བཅུ་
- 388-
- 389-



དྲུག་གིས་སྒྲུབ་གྲོགས་མཛད་དེ་དཀྱིལ་འཁོར་གྱི་ཕྱོགས་བཞིར་གནས་བརྟན་བཞི་
བཞི་བཞུགས། སེམས་དཔའ་ཆེན་པོ་ཤེས་རབ་རྒྱལ་མཚན་གྱིས་གནས་བརྟན་
བཅུ་དྲུག་དང་ལྷན་ཅིག་ཏུ་ཐིག་ལེའི་དཀྱིལ་འཁོར་བསྒྲུབས་ཏེ་ཞག་བཞི་བཅུ་ཞེ་
ལྔའི་རིང་ལ་ཐིག་ལེ་བཅུ་དྲུག་གི་དཀྱིལ་འཁོར་དུ་དབང་བསྐུར་བ་ཡོངས་སུ་
རྫོགས་པ་ཚར་བར་མཛད། དེ་ནས་ ལོ་གཅིག་ལྷག་ཙམ་གྱི་རིང་ ལ་ མན་ངག་
ཡོངས་སུ་རྫོགས་པ་བཤད་ནས་བཀའ་གདམས་སྤྲུལ་པའི་གླེགས་བམ་ཕུ་ཆུང་
པའི་ཕྱག་ཏུ་གཏད་དེ་ཐིག་ལེ་བཅུ་དྲུག་པ་བྱང་ཆུབ་ཀྱི་ཐིག་ལེའི་ངང་དུ་བཞུགས་
ནས་གདུང་རིང་བསྲེལ་གང་ཡང་མེད་པར་འཇའ་ལུས་སུ་གཤེགས་སོ། །དེ་ནས་
ཕུ་ཆུང་པ་ཆེན་པོས་འབྲོམ་རིན་པོ་ཆེའི་འཁྲུངས་ཡུལ་བྱང་རྩྭ་སྒྱེ་མོའི་ཕུག་རིང་དུ་
ཕེབས་ནས་འཚོ་བ་དཀའ་ཐུབ་ལ་བརྟེན་ཏེ་ཐིག་ལེའི་སྒྲུབ་པ་རྩེ་གཅིག་ཏུ་མཛད་
ཅིང་། ལྷག་པར་བླ་མའི་ཐིག་ལེ་ལ་རྩེ་གཅིག་ཏུ་བཞུགས་པའི་ཚེ་འབྲོམ་རིན་པོ་
ཆེས་ཞལ་དངོས་སུ་བསྟན་ནས་གདམས་པ་དང་རྗེས་སུ་བསྟན་པ་མང་དུ་སྩལ་
ཞིང་ལུང་བསྟན་དང་དབུགས་དབྱུང་བ་མཛད། དེ་ནས་ཡི་དམ་ལྷའི་ཐིག་ལེ་ལ་རྩེ་
གཅིག་ཏུ་བཞུགས་པའི་ཚེ་ཐུགས་རྗེ་ཆེན་པོ་དང་རྗེ་བཙུན་སྒྲོལ་མས་ཞལ་དངོས་
སུ་བསྟན་ཏེ་གདམས་པ་དང་རྗེས་སུ་བསྟན་པ་མང་དུ་སྩལ་ཞིང་དབུགས་དབྱུང་
བར་མཛད། དེ་ནས་བརྒྱུད་པ་གསུམ་ལྡན་གྱི་ཐིག་ལེ་ལ་རྩེ་གཅིག་ཏུ་བཞུགས་
པའི་ཚེ་ཟུང་འཇུག་གི་གོ་འཕང་མྱུར་དུ་ཐོབ་པའི་སྔ་ལྟས་སུ་བླ་མ་དང་ལྷག་པའི་
ལྷས་བརྡ་ཆོས་མང་དུ་བསྟན་ཅིང་། ལྷག་པར་ཤ་བ་རྨས་མ་ཞིག་སྒོ་དྲུང་དུ་བྱུང་བ་
ལ་ཁྱེའུ་དཀར་པོ་ཞིག་གིས་མདའ་འཕངས་ཏེ་གསོད་པར་བརྩམ་པའི་བརྡ་ཆོས་
བསྟན་ཏེ། མ་ནི་གཏི་མུག་བྱོལ་སོང་ལུས་བླངས་ནས། །བདག་ལྟའི་སྙིང་འདི་
གཟུང་འཛིན་དམ་པོས་བསྡམས། །གྲོལ་བར་མ་གྱུར་རང་གིས་བཅིངས་པ་མཐོང།
སྐྱིད་འདོད་ཆེས་པས་གདོན་ངན་སྙིང་ལ་ཟུག །ཀྱེ་ཧོ་ཁོ་བོས་སྙིང་རྗེའི་གཞུ་
བདུངས་ནས། །རང་ངོ་ཤེས་པའི་ཡེ་ཤེས་མཐེབ་ལ་བསྐྱོན། །མཉམ་པ་ཉིད་ཀྱི་
མདའ་གཅིག་རབ་གསོར་ཏེ། །སོ་སོར་བརྟགས་ཏེ་མ་དེའི་སྙིང་ལ་བསྣུན། །
མཚན་དུ་ན་བར་བསྒོམས་ཏེ་ཉི་ཤར་ཚེ། །མ་དེ་ཐིག་ལེར་ཡལ་ནས་མི་གདའ་བ།།
ཁོ་བོར་རྫུ་འཕྲུལ་མགྱོགས་པའི་ཤུགས་ཕྱུང་སྟེ། །མ་དེ་མཐའ་བྲལ་དབྱིངས་སུ་
འདེད་པར་འཚལ། །དགེ་སློང་མ་རྟོག་མ་རྟོག་རྟོག་པས་འཆིང་། །བཅིངས་གྲོལ་
མེད་པར་ཐིག་ལེའི་དབྱིངས་ སུ་ཉོལ། །ཞེས་བརྡ་ཆོས་ ཀྱིས་བསྐུལ་ཏེ། ཤིན་ཏུ་
སྤྲོས་མེད་ཀྱི་སྤྱོད་པས་འོད་གསལ་གྱི་ངང་དུ་རྩེ་གཅིག་ཏུ་བཞུགས། དེ་ནས་ཕུ་
ཆུང་བ་ཆེན་པོས་སེམས་དཔའ་ཆེན་པོ་རིན་ཆེན་རྒྱལ་མཚན་རྗེས་སུ་བཟུང་སྟེ་
གདམས་ངག་འདི་ཡོངས་སུ་རྫོགས་པ་སྤྲུལ་བའི་གླེགས་བམ་དང་བཅས་པ་གནང་
སྟེ། ད་ནི་ཁྱེའུ་དཀར་པོ་ཞིག །ཆུ་སེར་ལུས་འདི་དོར་མཛད་ལ། །མཚན་དཔེའི་
གཟུགས་སུ་པོ་ཏ་ལར། །དག་པའི་སྣང་བ་སྤྱོད་དུ་འདེང་། །མ་ཆགས་མ་ཆགས་
སྲས་ལ་བྱིན། །ཆགས་པ་མེད་པར་མཁའ་ལ་གཤེགས། །དེ་ལྟར་ང་ལ་འབོད་
མཁོན་གདའ། །འཕྲེང་བར་མ་མཛད་འཆི་བ་མེད། །ང་ཡང་སྤྲུལ་པའི་དགེ་སློང་
ཡིན། །ང་ཡི་ཆོས་ལའང་བདེན་མ་འཛིན། །ང་ལའང་འཆི་བར་མ་རྟོག་པར། །ང་
ཡི་གདམས་པ་ཉམས་སུ་ལོངས། །བླ་མའི་གསུངས་བཞིན་ཉམས་སུ་བླངས། །མི་
ཆོས་ལས་ཀྱི་འཆིང་ཐག་བཅད། །མཛའ་བའི་བཤེས་དང་སྡང་བའི་དགྲ། །ལས་
- 391 -
-390-



ངན་ཆགས་སྡང་གཡུལ་ལས་བྲོས། །མི་གྲལ་ནས་བུད་རི་དྭགས་འདྲ། །འཕྲལ་ལ་
ཟས་ཚོལ་བྱ་དང་འདྲ། །ཀོག་སྟེ་ལངས་ཏེ་གཞིས་རྫོགས་སོ། །ཞེས་གདེང་ཐོབ་
པའི་ཉམས་མགུར་གསུངས་ཤིང་། ས་ནི་སྙིང་རྗེ་ཆེན་པོ་སྟེ། །ཆུ་ནི་ཡེ་ཤེས་སྒྲོལ་
མ་ཡིན། །མེ་ནི་རང་བཞིན་མི་གཡོ་བ། །རླུང་ནི་ཐུབ་པ་ཆོས་ཀྱི་སྐུ། །རང་བཞིན་
ནམ་མཁའ་ལྟ་བུ་ལ། །ཁོ་བོའི་ལུས་འདི་ཡལ་ཏེ་འགྲོ། །དེ་ནས་བདེ་བ་ཅན་དུ་
འགྲོ། །དེ་ནས་དྲི་མེད་ཞབས་དྲུང་དུ། །པདྨའི་སྦུབས་སུ་དགེ་སློང་གཟུགས། །
ཞུགས་ནས་ རབ་ཏུ་བལྟམས་གྱུར་ཏེ། །འོད་ཀྱི་ལུས་ཅན་ཆོས་ཉན་ནོ། །ཞེས་
གསུངས་ནས་སྤྲོས་བྲལ་བྱང་ཆུབ་ཀྱི་ཐིག་ལེའི་ངང་དུ་བཞུགས་ནས་གདུང་རིང་
བསྲེལ་ཙམ་ཡང་མེད་པར་སྐུའི་སྣང་བ་འོད་གསལ་དུ་བསྡུས་ཏེ། འོད་གསལ་གྱི་
ངང་ལས་འཇའ་ལུས་མཚན་དཔེའི་སྐུར་བཞེངས་ཏེ་བདེ་བ་ཅན་དང་དགའ་ལྡན་
དང་པོ་ཏ་ལ་སོགས་སུ་སྤྲུལ་པའི་བཀོད་པ་བསྟན་ཏེ་སེམས་ཅན་གྱི་དོན་མཛད་
ཅིང་བཞུགས་སོ། །དེ་ནས་སེམས་དཔའ་ཆེན་པོ་རིན་ཆེན་རྒྱལ་མཚན་གྱིས་དབེན་
གནས་དུ་མར་སྒྲུབ་པ་སྙིང་པོར་མཛད་ཅིང་ལྷ་ཆོས་བདུན་ལྡན་གྱི་རྣམ་ཐར་མཐར་
ཕྱིན་པར་མཛད་དེ་མྱ་ངན་ལས་འདའ་བར་བཞེད་པ་ན་སྟབ་ཀ་བ་དར་མ་རྒྱལ་
མཚན་རྗེས་སུ་བཟུང་སྟེ་རྭ་སྒྲེང་དུ་བྱོན་ནས་ཀ་གཉིས་མར་ཐིག་ལེའི་དཀྱིལ་
འཁོར་བཞེངས་ནས་སྒྲུབ་གྲོགས་ཇོ་བོ་ཡབ་སྲས་གཉིས་ཀྱིས་མཛད་དེ་ཐིག་ལེ་རེ་
ལ་ཞག་གཉིས་གཉིས་ཏེ་ཟླ་བ་གཅིག་དང་ཞག་གཉིས་ཀྱི་རིང་ལ་ཐིག་ལེའི་
དཀྱིལ་འཁོར་དུ་དབང་བསྐུར་བ་ཡོངས་སུ་རྫོགས་པར་མཛད་ཅིང་། མན་ངག་
ལག་ལེན་མཐར་ཕྱིན་པར་བསླབས་ནས་བཀའ་གདམས་སྤྲུལ་པའི་གླེགས་བམ་
ཡང་གནང་སྟེ་སེམས་དཔའ་ཆེན་པོ་ཉིད་བྱང་ཆུབ་ཀྱི་ཐིག་ལེའི་ངང་དུ་འོད་གསལ་
ལ་ཞུགས་ཏེ་སྐུའི་བཀོད་པ་བསྡུས། དེ་ལས་ཟུང་འཇུག་གི་སྐུར་བཞེངས་ཏེ་
མཁའ་ཁྱབ་ཀྱི་འགྲོ་བའི་དོན་མཛད་དོ། །དེ་ནས་ཞང་སྟོན་དར་མ་རྒྱལ་མཚན་
གྱིས་དབེན་པའི་གནས་སུ་སྒྲུབ་པ་རྩེ་གཅིག་ཏུ་མཛད་དེ་ཆོས་འདིའི་ནུས་པ་
མངོན་དུ་གྱུར་ནས་མཐར་སློབ་དཔོན་བྱང་ཆུབ་བཟང་པོ་ལ་མན་ངག་འདི་ཡོངས་
སུ་རྫོགས་པ་སྤྲུལ་པའི་གླེགས་བམ་དང་བཅས་པ་གནང་ནས་པོ་ཏ་ལར་གཤེགས་
སོ། །དེ་ལྟར་བདག་ཉིད་ཆེན་པོ་བཞི་པོ་དེ་ལ་ནི་བཀའ་གདམས་སྙིང་གི་ཐིག་
ལེའི་མན་ངག་ལ་བརྟེན་ནས་ཟུང་འཇུག་གི་སྐུ་བརྙེས་པའི་རྒྱལ་མཚན་རྣམ་པ་
བཞི་ཞེས་གྲགས་སོ། །གཞན་ཡང་བཀའ་གདམས་ ཀྱི་སྐྱེས་བུ་དམ་པ་ལྷ་ཆོས་
བདུན་ལྡན་གྱི་རྣམ་ཐར་མཐར་ཕྱིན་པ་ཟུང་འཇུག་བརྙེས་པ་བགྲང་བ་ལས་འདས་
པ་ཞིག་བྱུང་མོད། མཐའ་དག་སུ་ཞིག་གིས་བགྲང་བར་ནུས། བཀའ་གདམས་ལྷ་
ཆོས་བདུན་ལྡན་གྱི་མན་ངག་འདི་ཉམས་སུ་བླངས་པ་ལས་འབྲས་བུ་དེ་ལྟ་བུ་ཞིག་
འགྲུབ་པ་རྗེ་བཙུན་བློ་བཟང་ཆོས་ཀྱི་རྒྱལ་མཚན་གྱི་ཞལ་ནས། ཐུགས་ཀར་ཤིན་
ཏུ་ཕྲ་བའི་རླུང་སེམས་ཀྱི། །ངོ་བོ་རྟེན་དང་བརྟེན་པའི་ཐིག་ལེའི་ཚུལ། །སྣོད་ཀྱི་
ཐིག་ལེ་དཀར་སེར་སྲན་མ་ནི། །ཕྱེད་གཤགས་ཙམ་སྟེང་བཅུད་ཀྱི་ཐིག་ལེ་མཆོག།
གསེར་མདོག་ཡུངས་ཀར་སྦོམ་པོའི་འབྲུ་ཚད་ཙམ། །ཐབས་ཤེས་སྟོང་ཉིད་སྙིང་
རྗེའི་སྙིང་པོ་ཆེ། །རིགས་བརྒྱའི་ཁྱབ་བདག་དྭངས་གསལ་འོད་འབར་བ། །ཆེར་
མཆེད་མཁའ་མཉམ་བརྟན་གཡོ་ཀུན་ལ་ཁྱབ། །ཅིར་ཡང་འཆར་ཞིང་སྣང་བའི་སྒྱུ་
འཕྲུལ་མཁན། །འོད་གསལ་བདེ་སྟོང་ངང་དུ་མཉམ་པར་བཞག །ཅེས་དང༌།
- 392 -
- 393-



སླར་ཡང་ཆུ་ལ་ཆུ་ལྷུར་ཇི་བཞིན་དུ། །བསམ་གྱིས་མི་ཁྱབ་ཐིག་ལེའི་བར་དག་ཏུ།།
སྤྲོ་ཞིང་བསྡུ་བའི་རིག་རྩལ་ཡང་ཡང་སྦྱོང་། །མདོར་ན་བྱང་ཆུབ་སེམས་ཀྱིས་རྒྱུད་
སྦྱངས་ནས། །ལྷ་བཞིས་ལུས་དང་སྡེ་སྣོད་གསུམ་གྱིས་ངག །བསླབ་པ་གསུམ་
གྱིས་སེམས་ཉིད་མཛེས་བྱས་ཏེ། །ཟབ་གསལ་དབྱེར་མེད་སྣང་སྟོང་ཟུང་འབྲེལ་
བའི། །ཐིག་ལེའི་རྣལ་འབྱོར་མཆོག་ལས་མི་གཡེལ་བ། །བཀའ་གདམས་སྐྱེས་བུ་
ཆེན་པོའི་རྣམ་ཐར་ཡིན། །ཞེས་གསུངས་པ་ལྟར་རོ། །དེ་ལྟར་གདམས་ངག་འདིར་
བཀོད་པ་དེ་དག་ནི་བཀའ་གདམས་ལྷ་ཆོས་བདུན་ལྡན་གྱི་མན་ངག་གི་སྙིང་པོའི་
ཡང་སྙིང་པོ་སྐྱེས་བུ་གསུམ་གྱི་ལམ་རིམ་གྱི་སྟེང་དུ་ཐིག་ལེ་བཅུ་དྲུག་གི་ཉམས་
ལེན་བསྣན་ཏེ་མདོ་སྔགས་ཀྱི་གནད་ཐམས་ཅད་རྗེས་དྲན་ལྔར་བསྡུས་ནས་སྒྲུབ་
པ་སྙིང་པོར་བྱ་འདོད་པ་རྣམས་ལ་སྙིང་གི་ཐིག་ལེའི་མན་ངག་གི་ས་བོན་ཙམ་ཞིག་
འདི་ལྟར་ཡོད་དོ་ཞེས་ཕྱོགས་ཙམ་ཞིག་བརྗོད་པ་ཡིན་གྱི། ཞིབ་པར་ནི་བླ་མའི་
ཞལ་ལས་ཤེས་པར་བྱ་ཞིང་། ཐིག་ལེ་བཅུ་དྲུག་གི་སྦྱོར་དངོས་རྗེས་གསུམ་གྱི་
ཉམས་ལེན་རྣམས་དང་། ཐུན་དངོས་གཞི་དང་ཐུན་མཚམས་སུ་ཇི་ལྟར་བྱ་བ་དང༌།
སྣོད་ལྡན་གྱི་སློབ་མ་གཞན་རྗེས་སུ་འཛིན་པའི་ཚུལ་ལ་སོགས་པ་ཞིབ་པར་བཀའ་
གདམས་གསལ་བྱེད་དུ་བྲིས་ཟིན་པས་དེ་ལས་ཤེས་པར་བྱའོ། །
བྱང་ཕྱོགས་བླུན་རྨོངས་འགྲོ་བའི་ཚོགས་རྣམས་ལ། །རྒྱལ་བ་ཀུན་ལས་
ལྷག་པའི་ཐུགས་རྗེ་ཅན། །ཨ་ཏི་ཤ་དང་འཇམ་མགོན་བླ་མ་ཡིས། །ད་དུང་བྱང་
ཆུབ་བར་དུ་བདག་སྐྱོངས་ཤིག །མེ་དཔུང་འབར་བའི་དབུས་ནས་སྦྲང་རྩིའི་འབྱུང་
གནས་རྙེད་པའམ། །ལོང་བས་ཕྱག་དར་ཁྲོད་ནས་ཡིད་བཞིན་ནོར་བུ་རྙེད་པ་
• 394 -
ལྟར། །སྙིགས་མའི་རྒུད་པ་ཆེས་ཆེར་རྒྱས་པའི་དུས་མཐའ་འདི་འདྲ་བར། །སྔོན་
བྱོན་དམ་པའི་གཞུང་ལམ་འདི་འདྲ་རྙེད་པ་སྐལ་བ་བཟང༌། །སྙིགས་དུས་སྐྱེ་བོ་
སྒྲུབ་ལ་ཤིན་ཏུ་གཡེལ། །དེ་ཕྱིར་གཞན་ལ་ཕན་པ་དཀའ་ན་ཡང༌། །མང་ཐོས་
སྒྲུབ་ལ་བརྩོན་པའི་བཤེས་གཉེན་གྱིས། །ཡང་ཡང་བསྐུལ་ཕྱིར་ཚུལ་འདི་ཡི་གེར་
བཀོད། །མགོན་པོ་ཨ་ཏི་ཤ་ཡི་རྗེས་ཞུགས་ནས། །ཐེག་མཆོག་ལམ་བཟང་མྱུར་
དུ་བགྲོད་འདོད་ན། །བློ་གྲོས་ལུས་སྟོབས་གསོ་བའི་སྨན་གྱི་ཕུལ། །མན་ངག་
བདུད་རྩིའི་སྙིང་པོ་འདི་འཐུངས་ཤིག །ཡིད་སྲུབས་བདག་པོ་དཔུང་དང་བཅས་པ་
ཡིས། །ཕལ་ཆེར་ལོག་པའི་ལམ་ལ་ཁྲིད་དུས་འདིར། །སྔོན་བྱོན་དམ་པའི་གཞུང་
ལམ་བལྟ་འདོད་ན། །མན་ངག་རིན་ཆེན་སྒྲོན་མ་འདི་ཟུངས་ཤིག །ཚུལ་འདིར་
འབད་ལས་དུང་དང་ཀུནྡ་ལྟར། །རབ་དཀར་དགེ་བ་གང་ཞིག་ཐོབ་པ་དེས། །ལྷ་
ཆོས་བདུན་ལྡན་རྣམ་ཐར་གཙང་མ་འདི། །ཕྱོགས་རྣམས་ཀུན་ཏུ་འཕེལ་ཞིང་རྒྱས་
གྱུར་ཅིག ། ་
ཅེས་བཀའ་གདམས་ལྷ་ཆོས་བདུན་ལྡན་གྱི་མན་ངག་ཟབ་མོ་ཤིན་ཏུ་གསང་བ་
གསལ་བྱེད་རིན་ཆེན་སྒྲོལ་མ་ཞེས་བྱ་བ་འདི་ནི། མང་ཐོས་བསྒྲུབ་ལ་བརྩོན་པའི་བཤེས་
གཉེན་ཐོགས་མེད་ཀྱིས་ལོ་མང་པོའི་བར་དུ་ཡང་དང་་ཡང་དུ་ནན་ཆེར་བསྐུལ་བ་ལ་བརྟེན་
ནས། ཐུབ་བསྟན་ཡོངས་རྫོགས་ཀྱི་བདག་པོ་བཀའ་དྲིན་མཚུངས་མེད་བྱམས་མགོན་བླ་མ་
རིན་པོ་ཆེའི་བཀའ་དྲིན་ལས་བཀའ་གདམས་ཀྱི་མན་ངག་འཛིན་པ་དགེ་སློང་ཡེ་ཤེས་རྒྱལ་
མཚན་གྱིས་བཀྲ་ཤིས་བསམ་གཏན་གླིང་དུ་སྦྱར་བའོ། །འདིས་ཀྱང་ཐུབ་པའི་བསྟན་པ་རིན་
པོ་ཆེ་སྒོ་ཀུན་ནས་འཕེལ་ཞིང་རྒྱས་པར་གྱུར་ཅིག། །།
- 395-



༄༅། །བཀའ་གདམས་གླེགས་བམ་གྱི་སྙིང་པོའི་མན་ངག་
བདུད་རྩིའི་བུམ་བཟང་ཞེས་བྱ་བ་
བཞུགས་སོ། །
ན་མོ་གུ་རུ་མུ་ནི་ཨིནྡྲ་ཡ། རབ་འབྱམས་རྣམ་འདྲེན་རྒྱུ་སྐར་ཀུན་གྱི་དབུས།།
རྨད་བྱུང་སྙིང་སྟོབས་ཆ་ཤས་ཡོངས་རྫོགས་ཤིང༌། །ཐུགས་རྗེའི་མཚན་མས་ལྷག་
པར་ མཛེས་ གྱུར་ པ། །ཟླ་ མེད་ སྟོན་ པ་ འོད་ དཀར་ཅན་དེར་འདུད། །སྟོན་པ་
མཆོག་དེའི་ རྗེས་སུ་ཞུགས་གྱུར་ཀྱང་། །བློ་མིག་ཟུམ་པས་མཚན་དཔེའི་སྐུ་མ་
མཐོང་། །ཚུལ་ཁྲིམས་རྐང་པ་ཉམས་པས་བགྲོད་མ་ནུས། །ཉམ་ཐག་བདག་ཅག་
ཐུགས་རྗེས་བསྐྱང་དུ་གསོལ། །རྒྱལ་བའི་རྒྱལ་ཚབ་མི་ཕམ་ཆོས་ཀྱི་རྗེ། །ཐོགས་
མེད་སྐུ་མཆེད་གྲོལ་སྡེ་རྣམ་གཉིས་སོགས། །རྒྱ་ཆེན་སྤྱོད་བརྒྱུད་བླ་མའི་ཚོགས་་
རྣམས་ཀྱིས། །བདག་གི་ཤེས་རྒྱུད་བྱིན་གྱིས་བརླབ་ཏུ་གསོལ། །རྒྱལ་བའི་མཁྱེན་
རབ་ ཀུན་ བསྡུས་ འཇམ་པའི་དབྱངས། །འཕགས་ པ་ཀླུ་སྒྲུབ་ཟླ་བ་ གྲོགས་ པ་
སོགས། །ཟབ་མོ་ལྟ་བརྒྱུད་བླ་མའི་ཚོགས་རྣམས་ཀྱིས། །བདག་ལ་དབུ་མའི་
ལམ་བཟང་སྩལ་དུ་གསོལ། །ཁྱབ་བདག་རྡོ་རྗེ་འཆང་དང་གསང་བའི་བདག །ས་
ར་ཧ་དང་ཏེ་ལོ་ནཱ་རོ་སོགས། །བྱིན་རླབས་བརྒྱུད་པའི་བླ་མ་མཆོག་རྣམས་ཀྱིས། །
བདག་གི་སེམས་རྒྱུད་བྱིན་གྱིས་བརླབ་ཏུ་གསོལ། །རྒྱལ་བ་རིན་ཆེན་སྙིང་པོའི་
སྤྱན་སྔ་རུ། །རྒྱལ་བའི་མྱུ་གུ་སེམས་མཆོག་ལེགས་བཟུང་ནས། །རྒྱལ་སྲས་སྤྱོད་
པ་རྒྱུ་མཚོའི་མཐར་སོན་པ། །རྒྱལ་བ་དྲི་མ་མེད་ལ་གསོལ་བ་འདེབས། །ཐེག་
མཆོག་གསུང་རབ་རྒྱ་མཚོའི་སྙིང་པོའི་བཅུད། །ཐེག་མཆོག་བདུད་རྩི་བླངས་ནས་
རྒྱ་བོད་ཀྱི། །ཐེག་མཆོག་སྐལ་ལྡན་མ་ལུས་ཚིམ་མཛད་པ། །ཐེག་མཆོག་ཤིང་
རྟའི་སྲོལ་འབྱེད་དེ་ལ་འདུད། །ཐུབ་བསྟན་སྤེལ་ཕྱིར་རྒྱ་བོད་ཐམས་ཅད་དུ། །
ཐུབ་དབང་གཉིས་པ་ལྟ་བུའི་མཛད་པ་ཡིས། །ཐུབ་པའི་བསྟན་པ་འཛིན་ལ་ཟླ་
བྲལ་བ། །ཐུབ་དབང་བསྟན་པའི་སྒྲོན་མེ་དེ་ལ་འདུད། །ལྷག་པར་བྱང་ཕྱོགས་
ཉམ་ཐག་འགྲོ་བ་རྣམས། །རིན་ཆེན་སེམས་ཀྱི་བདུད་རྩིས་གསོ་མཛད་པར། །
རྒྱལ་བས་ལུང་བསྟན་བརྙེས་པའི་སེམས་དཔའ་ཆེ། །མར་མེ་མཛད་པའི་ཞབས་
ལ་གསོལ་བ་འདེབས། །རབ་འབྱམས་རྒྱལ་བ་སྲས་བཅས་མ་ལུས་པ། །རིབ་
དཀར་གངས་རིས་བསྐོར་བའི་ཡུལ་ལྗོངས་འདིའི། །རབ་རྨོངས་འགྲོ་ལ་ཐུགས་
བརྩེས་མ་བཟོད་ནས། །རབ་དྭངས་ཤེལ་གྱི་ཁྱེའུར་སྤྲུལ་ལ་འདུད། །ཟླ་མེད་སྟོན་
པ་ཐུགས་རྗེ་ཅན་དེས་ཀྱང་། །འདུལ་བར་མ་ནུས་བྱང་ཕྱོགས་འགྲོ་རྣམས་ལ། །
ལྷག་པར་བརྩེ་བའི་མགོན་པོ་ཐུགས་རྗེ་ཅན། །རྗེ་བཙུན་པད་དཀར་འཛིན་ལ་
གསོལ་བ་འདེབས། །མཁའ་ཁྱབ་འགྲོ་འདིའི་ཕན་བདེ་མ་ལུས་པ། །གང་གི་མཐུ་
ལ་ངེས་པར་རག་ལས་པ། །རྒྱལ་བ་རྒྱ་མཚོའི་འབྱུང་གནས་གཅིག་པུ་ཞེས། །རྒྱལ་
བ་ཀུན་གྱིས་བསྔགས་པ་དེ་ལ་འདུད། །བསམ་གྱིས་མི་ཁྱབ་ཐབས་མཁས་སྤྲུལ་
396 -
-397-



བ་ཡིས། །མགོན་པོ་མར་མེ་མཛད་དཔལ་ སྤྱན་དྲངས་ནས། །བོད་ཡུལ་རྨོངས་
པའི་མུན་པ་སེལ་མཛད་པ། །བཤེས་གཉེན་སྟོན་པའི་ཞབས་ལ་གསོལ་བ་
འདེབས། །མར་མེ་མཛད་དང་རྒྱལ་བའི་འབྱུང་གནས་ཀྱི། །རྣམ་ཐར་ཟབ་གསང་
སྙན་བརྒྱུད་འཛིན་པ་ལ། །རླབས་ཆེན་སྨོན་ལམ་རྒྱ་མཚོའི་མཐུ་གྲུབ་པ། །ལེགས་
པའི་ཤེས་རབ་ཞབས་ལ་གསོལ་བ་འདེབས། །རྣམ་དག་ངེས་འབྱུང་ཁྲིམས་ཀྱི་
སྐྱེད་ཚལ་དུ། །རིན་ཆེན་སེམས་ཀྱི་འདབ་སྟོང་བཞད་པ་ལས། །རྒྱ་ཆེན་སྤྱོད་པའི་
བདུད་རྩིས་སྐལ་ལྡན་ཀུན། །ཚིམ་མཛད་རིན་ཆེན་གསལ་ལ་གསོལ་བ་འདེབས།།
བཀའ་གདམས་སྙན་བརྒྱུད་ཡིད་བཞིན་ནོར་བུ་མཆོག། །ཕུལ་བྱུང་སྒྲུབ་པའི་རྒྱལ་
མཚན་རྩེར་བཀོད་དེ། །རང་གཞན་དོན་གཉིས་ལྷུན་གྱིས་གྲུབ་མཛད་པ། །གཞོན་
ནུ་རྒྱལ་མཚན་ཞབས་ལ་གསོལ་བ་འདེབས། །སྐྱེས་རབས་མང་པོར་གོམས་པའི་
མཐུ་གྲུབ་པས། །གཞོན་ནུ་ཉིད་ནས་ལྷག་པའི་ལྷ་རྣམས་ཀྱིས། །བྱིན་གྱིས་
བརླབས་པས་གདམས་ངག་གཏེར་གྱུར་པ། །སྤྱན་སྔ་ཚུལ་ཁྲིམས་འབར་ལ་
གསོལ་བ་འདེབས། །གསུང་རབ་ཀུན་ལ་མཁྱེན་པའི་སྣང་བ་ཤར། །བདག་
གཞན་ མཉམ་ བརྗེའི་ རྡོ་ རྗེས་ བདག་ ལྟ་ བཅོམ། །བདག་ པས་ གཞན་ གཅེས་
འབྱོངས་ པའི་ འཆད་ ཁ་ སོགས། །བཀའ་གདམས་ བླ་ མ་རྣམས་ ལ་ གསོལ་ བ་
འདེབས། །རྒྱལ་སྲས་བརྩེ་ལྡན་ཀུན་གྱི་ནང་ན་རྒྱལ་སྲས་སྙིང་སྟོབས་ཅན་ཞེས་
རབ་འབྱམས་ཕྱོགས་བཅུའི་ཞིང་ན་སྙན་པར་གྲགས། །ཡོན་ཏན་མཐའ་དག་རབ་
ཏུ་རྫོགས་ཀྱང་ཡོན་ཏན་འཚོལ་ཕྱིར་ཉིད་ཀྱི་སྐུ་དང་སྲོག་ཀྱང་འཕངས་མེད་གཏོང་
བར་མཛད། །རྒྱལ་བའི་གོ་འཕང་རབ་ཏུ་བརྙེས་ཀྱང་རྒྱལ་སྲས་གཞོན་ནུའི་ཚུལ་
གྱིས་སྙིགས་དུས་འགྲོ་ལ་མ་ནོར་ལམ་བཟང་སྟོན། །ཐུབ་དབང་བསྟན་པ་སྤེལ་ལ་
ཐུབ་དབང་གཉིས་པ་ལྟ་བུར་རབ་གྲགས་འཇམ་མགོན་ཐུགས་རྗེ་ཅན་ལ་་་་་་་
སྙིང་ནས་འདུད། །བཀའ་དང་དགོངས་འགྲེལ་བསྟན་བཅོས་མ་ལུས་པ། །སྐལ་
ལྡན་གཅིག་གི་ཉམས་ལེན་རིམ་པ་རུ། །བསྡུས་ནས་འདོམས་མཛད་དྲིན་ཅན་བླ་
མ་ལ། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །སྲིད་དང་ཞི་བའི་
ལེགས་ཚོགས་མ་ལུས་པ། །གང་གི་མཐུ་ལ་ངེས་པར་རག་ལས་པ། །མ་ནོར་ལམ་
བཟང་སྟོན་པའི་དགེ་བའི་བཤེས། །ཚུལ་བཞིན་བསྟེན་པར་ནུས་པར་བྱིན་གྱིས་
རློབས། །ཉིན་གཅིག་འཇིགས་སར་འགྲོ་བའི་སྐྱེལ་མ་ཡང་། །བློ་གཏད་ཐུབ་བམ་
མི་ཐུབ་བརྟག་དགོས་ན། །བྱང་ཆུབ་སྙིང་པོར་བགྲོད་པའི་ལམ་སྟོན་ནི། །གང་
ཡང་རུང་བས་ཆོག་པར་ག་ལ་འགྱུར། །དེ་ཕྱིར་རྒྱལ་བས་མདོ་རྒྱུད་དུ་མ་ནས། །
ལམ་སྟོན་བླ་མའི་མཚན་ཉིད་གསུངས་པ་རྣམས། །གཟུ་བོར་གནས་པའི་བློ་ཡིས་
ལེགས་བརྟགས་ནས། །ཡོན་ཏན་བཅུ་ལྡན་བཤེས་ལ་བསྟེན་པར་བྱ། །མཚན་
ཉིད་ལྡན་པའི་དགེ་བའི་བཤེས་གཉེན་ནི། །རྒྱལ་བ་མ་ལུས་འདུས་པའི་བདག་
ཉིད་དུ། །ལེགས་པར་བསམ་ནས་དུས་སྐབས་ཐམས་ཅད་དུ། །བཅོས་མ་མིན་
པའི་མོས་གུས་བསྐྱེད་པ་དང་། །བཀའ་བཞིན་སྒྲུབ་པས་མཉེས་པ་ལྷུར་བྱའོ། །
ཆོས་དང་ཆོས་མིན་སྣ་ཚོགས་བསྲེས་བྱས་ནས། །དད་ལྡན་བསླུ་བའི་ཟོག་པོ་འུད་
གོག་ཅན། །མཐོང་ཚེ་མཆིལ་མའི་ཐལ་བ་བཞིན་བོར་ནས། །རྨི་ལམ་དུ་ཡང་བསྲེ་
བསླད་མི་བྱའོ། །རྒྱལ་བ་དགྱེས་པའི་ལམ་ལ་འཁྲིད་བྱེད་པའི། །བཤེས་གཉེན་
དམ་པ་སྲོག་གི་ཕྱིར་དུ་ཡང་། །མི་སྤང་མཉེས་པ་གསུམ་གྱིས་མཉེས་བྱས་ཏེ། །
- 398-
-399 •



བཀའ་གདམས་རྣམ་ཐར་གཙང་མ་མཐར་ཕྱིན་ཤོག །
ཅེས་བྱ་བ་ནི་ཇོ་བོ་ཆེན་པོ་དཔལ་ལྷ་ཅིག་དཱི་པཾ་ཀ་རས་འབྲོམ་ཆོས་ཀྱི་རྒྱལ་
པོ་ལ་སྡེ་སྣོད་གསུམ་དང་རྒྱུད་སྡེ་བཞིས་བསྡུས་པའི་གསུང་རབ་དགོངས་འགྲེལ་
དང་བཅས་པའི་སྙིང་པོའི་དོན་རྣམས་ཧྲིལ་གྱིས་དྲིལ་ནས་འདོམས་པར་མཛད་
པའི་མན་ངག་སྙིང་པོའི་ཡང་སྙིང་པོ་ཉམས་སུ་ལེན་པར་བྱེད་པ་ལ་ཐོག་མར་ངེས་
པར་གལ་ཆེ་བ་བརྒྱུད་པ་གསུམ་ལྡན་གྱི་བླ་མ་རྣམས་ལ་གསོལ་བ་གདབ་པ་དང་
ལེགས་ཚོགས་ཐམས་ཅད་ཀྱི་རྩ་བ་བཤེས་གཉེན་དམ་པ་ཚུལ་བཞིན་དུ་བསྟེན་
པའི་སྐབས་ཏེ་རབ་བྱེད་དང་པོའོ།། །།
ཚེ་སྔོན་བསོད་ནམས་བསགས་པས་མི་ལུས་ཐོབ། །མ་ནོར་ལམ་སྟོན་དགེ་ .
བའི་བཤེས་དང་མཇལ། །ཕྱི་ནང་རྟེན་འབྲེལ་འཛོམ་པའི་དུས་སྐབས་འདིར། །
རང་གིས་རང་ཉིད་མ་བསླུས་པ་ ཞིག་བྱ། །ཐོག་མེད་དུས་ནས་ཁམས་གསུམ་
འཁོར་བ་འདིར། །ངལ་གསོ་མེད་པར་ཡུན་དུ་འཁྱམས་འཁྱམ་ཞིང་། །ཕལ་ཆེར་
ངན་སོང་གསུམ་གྱི་གཏིང་དུ་ལུས། །བཟོད་དཀའ་སྡུག་བསྔལ་བརྒྱ་ཡིས་ཡུན་དུ་
མནར། །བརྒྱ་ལམ་རེས་འགའ་མི་ལུས་ཐོབ་གྱུར་ཀྱང༌། །དཀོན་མཆོག་གསུམ་གྱི་
སྒྲ་ཙམ་མི་ཐོས་པའི། །མི་ཁོམ་མུན་པའི་གླིང་དུ་སྐྱེས་གྱུར་ཏེ། །དུད་འགྲོ་མི་ཡི་ཤ་
ཚུགས་འཛིན་པ་ཙམ། །སྐབས་འགར་སྒྲོན་མེའི་བསྐལ་པར་སྐྱེས་གྱུར་ཀྱང་། །
ཐོག་མེད་གོམས་པའི་བག་ཆགས་མཐུ་ཆེ་བས། །ཟག་བཅས་བདེ་ལ་སྲེད་པས་
ལས་བསགས་ཏེ། །སླར་ཡང་འོག་ནས་འོག་ཏུ་ལྷུང་བར་འགྱུར། །དམ་པའི་ཆོས་
དང་མཇལ་བའི་སྐབས་བྱུང་ཡང་། །དྲི་མེད་རིགས་པའི་མིག་དང་བྲལ་གྱུར་བས།།
- 400 -
ཆོས་དང་ཆོས་མིན་དབྱེ་བ་མི་ཕྱེད་པར། །ཆོས་ལྟར་བཅོས་པས་བསླུས་ཏེ་ཕུང་
བར་གྱུར། །བརྒྱུད་ལྡན་བླ་མའི་མན་ངག་མི་ལྡན་ན། །ཆོས་ཀྱི་རྣམ་གྲངས་མང་པོ་
ཤེས་གྱུར་ཀྱང་། །རང་གི་ཁམས་དང་དབང་པོ་དང་འཚམ་པའི། །ཉམས་ལེན་
གང་ཡིན་དེ་ཉིད་ངོ་མི་ཤེས། །བྲག་ཅའི་སྒྲ་བཞིན་གཞན་ཟེར་བཟློས་ཟློས་ནས། །
ལམ་གྱི་གྲངས་དང་གོ་རིམ་གང་ཡིན་པ། །མི་ཤེས་སྙིང་རུས་ཙམ་ ལ་ རེས་ གྱུར་
ཀྱང་། །རང་ཉིད་ངལ་བ་ཙམ་ཞིག་འབྲས་བུར་ཟད། །བརྒྱུད་ལྡན་བཤེས་གཉེན་
དམ་པས་མ་ཟིན་ཅིང་། །གཞུང་ལུགས་རིགས་པས་དཔྱོད་པའི་མཐུ་མེད་ན། །
ལོང་བ་མྱ་ངམ་ཐང་ལ་འཁྱམས་པ་བཞིན། །གར་འགྲོའི་རྟོལ་མེད་ལོག་པའི་
གཡང་སར་ལྟུང་། །མི་དགེའི་བཤེས་དང་སྡིག་པའི་གྲོགས་དག་གིས། །ཆོས་ལྟར་
བཅོས་པས་བསླུ་བ་ཆེས་མང་སྟེ། །སྡོམ་གསུམ་བཅས་མཚམས་ཐམས་ཅད་ཡལ་
བོར་ནས། །སྐད་ཅིག་སེམས་ངོ་འཕྲོད་པའི་ཁ་ཕོ་དང་། །སྤྱོད་ཕྱོགས་ཐབས་ཀྱི་ཆ་
རྣམས་རྣམ་རྟོག་སྟེ། །གང་ཡང་ཡིད་ལ་མི་བྱེད་མཆོག་གོ་ཞེས། །རྟེན་འབྲེལ་ཁྱད་
དུ་གསོད་པའི་ལྟ་ངན་གྱིས། །བསླུས་ནས་དལ་འབྱོར་སྟོང་ལོག་བྱེད་པ་མང་། །
བརྒྱུད་ལྡན་བླ་མའི་མན་ངག་མི་ལྡན་ན། །ཆོས་ཚུལ་རྣམ་མང་དག་ལ་བལྟས་ན་
ཡང༌། །རྒྱུད་ དང་ འཚམ་པའི་ཉམས་ལེན་ མི་ཤེས་པས། །ངལ་བ་འབྲས་མེད་
འགྱུར་བ་ཤིན་ཏུ་མང་། །དེ་ཕྱིར་བསྟན་པའི་བདག་པོ་ཨ་ཏི་ཤས། །འབྲོམ་སྟོན་
རྒྱལ་བའི་སྲས་ལ་འདི་སྐད་གསུངས། །སྡེ་སྣོད་གསུམ་དང་རྒྱུད་སྡེ་བཞིས་བསྡུས་
པའི། ཆོས་རྣམས་ཐམས་ཅད་རང་གི་ཉམས་ལེན་དུ། །ཧྲིལ་ཏེ་དྲིལ་བའི་གནད་
ཅིག་ཤེས་དགོས་པས། །བརྒྱུད་པ་གསུམ་ལྡན་བླ་མའི་ཚོགས་རྣམས་ཀྱི། །ཞལ་
-401 -



གདམས་སྙིང་པོ་མན་ངག་མཐར་ཐུག་ནི། །ཀཱ་རི་ཀ་ནས་དཔལ་ལྡན་འདུས་པའི་
བར། །གང་ཟག་གཅིག་གི་ཉམས་ལེན་རིམ་པ་རུ། །དྲིལ་བ་མདོ་སྔགས་ལམ་གྱི་
རིམ་པ་ནི། །ཁྱོད་ལ་ངས་བསྟན་གཅེས་པར་ཟུངས་ཤིག་ཅེས། །ཞལ་གདམས་
མན་ངག་སྙིང་པོ་འདི་གསུངས་སོ། །དལ་བའི་རྟེན་ལ་སྙིང་པོ་ལེན་པའི་མཆོག །
མན་ངག་ཟབ་མོའི་ཆོས་ཞེས་བྱ་བ་ནི། །སྐྱེས་བུ་གསུམ་གྱི་ལམ་རིམ་འདི་འདྲ་
ཞིག །དགོས་ཏེ་མངོན་མཐོ་ངེས་ལེགས་གང་བསྒྲུབ་ཀྱང་། །སྐྱེས་བུ་གསུམ་གྱི་
ལམ་རིམ་འདིས་འགྲུབ་སྟེ། །འདི་ཡིས་མི་འགྲུབ་ཡོན་ཏན་མེད་ཕྱིར་རོ། །འོན་ཏེ་
ལམ་རིམ་འདི་ལ་མ་བརྟེན་པར། །ཆོས་ལྟར་བཅོས་པའི་མན་ངག་སྣ་མང་དག །
བསླབས་ཀྱང་ཉམས་སུ་མི་ལོན་པ་ཡིན་ཞིང་། །ཉམས་སུ་བླངས་ཀྱང་དགོས་དོན་
མི་འགྲུབ་སྟེ། །ཤར་དུ་འགྲོ་འདོད་ནུབ་ཏུ་འཁྲིད་པ་དང་། །འདྲེ་ངན་ཤར་གྱི་སྒོ་ན་
གནས་པ་ལ། །གླུད་རྫོང་ནུབ་ཀྱི་སྒོ་རུ་བསྐྱེལ་བ་ལྟར། །ཕལ་ཆེར་དོན་མེད་ལས་
རོར་འགྱུར་བ་མང་། །སྐྱེས་བུ་གསུམ་གྱི་ལམ་གྱི་རིམ་པ་འདིས། །བསྒྲུབས་ན་མི་
འགྲུབ་འདོད་དོན་ཡོད་མིན་ཏེ། །ཕྱི་མ་ངན་སོང་གནས་ལ་འཇིགས་གྱུར་ནས། །
མངོན་མཐོའི་རྟེན་ཞིག་བསྒྲུབ་པར་འདོད་ན་ནི། །དེ་ཡི་རྒྱུ་ཚོགས་ཚང་ལ་མ་ནོར་
བ། །སྐྱེས་བུ་ཆུང་ངུའི་ལམ་ གྱིས་ སྒྲུབ་པར་ནུས། །ཁམས་གསུམ་འཁོར་བའི་
གནས་ལ་ཡིད་སྐྱོ་ནས། །ཐར་པའི་གོ་འཕང་ཐོབ་པར་འདོད་ན་ནི། །དེ་ཡི་རྒྱུ་
ཚོགས་མ་ཚང་མེད་པ་དག །སྐྱེས་བུ་འབྲིང་གི་ལམ་གྱིས་སྒྲུབ་པར་ནུས། །མཁའ་
ཁྱབ་སེམས་ཅན་ཐམས་ཅད་སྲིད་མཚོ་ལས། །སྒྲོལ་ཕྱིར་སངས་རྒྱས་གོ་འཕང་
ཐོབ་འདོད་ན། །དེ་ཡི་རྒྱུ་ཚོགས་མ་ཚང་མེད་པ་ནི། །སྐྱེས་བུ་ཆེན་པོའི་ལམ་གྱིས་
- 402 -
སྒྲུབ་པར་ནུས། །འདི་ལྟའི་མན་ངག་མཆོག་ལ་མ་བརྟེན་པར། །ལེགས་ལེགས་
ཟབ་ཟབ་ཁ་ཕོ་ཆེན་པོའི་ཆོས། །མང་པོ་དག་ལ་བློ་གཏད་མི་བྱ་སྟེ། །ཡིད་བཞིན་
ནོར་དང་ནོར་བུ་འཆིང་བུ་གཉིས། །ནོར་ནས་བཟང་ངན་འདམ་ཀ་མི་རིག་པར། །
ཕུང་བར་འགྱུར་བ་ཤིན་ཏུ་མང་ཕྱིར་རོ། །ཨ་ཏི་ཤ་དང་རྒྱལ་བ་ཙོང་ཁ་པའི། །
མན་ངག་སྙིང་པོ་ཚང་ལ་མ་ནོར་བ། །འདི་འདྲ་ཕྱིས་ནས་རྙེད་པར་དཀའ་བས་ན།།
འདི་ཉིད་སྲོག་གི་ཕྱིར་ཡང་བཏང་མི་བྱ། །བརྒྱུད་པ་གསུམ་ལྡན་བླ་མ་ཐམས་ཅད་
དང༌། །ཡི་དམ་རྒྱལ་བ་སྲས་བཅས་མ་ལུས་པ། །ཀུན་འདུས་བླ་མ་ཐུབ་དབང་རྡོ་
རྗེ་འཆང་། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །
ཞེས་བྱ་བ་ནི་ཇོ་བོ་ཆེན་པོ་དཔལ་ལྷ་ཅིག་དཱི་པཾ་ཀ་རས་འབྲོམ་ཆོས་ཀྱི་རྒྱལ་
པོ་ལ་སྡེ་སྣོད་གསུམ་དང་རྒྱུད་སྡེ་བཞིས་བསྡུས་པའི་གསུང་རབ་དགོངས་འགྲེལ་
དང་བཅས་པའི་སྙིང་པོའི་དོན་རྣམས་ཧྲིལ་གྱིས་དྲིལ་ནས་འདོམས་པར་མཛད་
པའི་མན་ངག་སྙིང་པོའི་ཡང་སྙིང་པོ་ཉམས་སུ་ལེན་པར་བྱེད་པ་ལས་དལ་འབྱོར་
ལ་སྙིང་པོ་ལེན་པར་བསྐུལ་བའི་སྐབས་ཏེ་རབ་བྱེད་གཉིས་པའོ།། །།
རབ་འབྱམས་རྒྱལ་བ་ཀུན་གྱི་ཐུགས་རྗེའི་གཟུགས། །རྩ་བའི་བླ་མ་ཐུབ་
དབང་རྡོ་རྗེ་འཆང་། །བདག་གི་སྤྱི་བོར་པད་ཟླའི་སྟེང་བཞུགས་ལ། །བློ་སྣ་ཆོས་
ལ་འགྱུར་བར་བྱིན་གྱིས་རློབས། །རྙེད་དཀའ་དོན་ཆེ་དལ་བའི་རྟེན་འདི་ཡང་། །
ངེས་པར་འཇིག་ཅིང་ནམ་འཇིག་ངེས་པ་མེད། །འཆི་ཚེ་ཆོས་ལས་ཕན་པ་ཅང་
མེད་པས། །ཚེ་ མཇུག་ དམ་ཆོས་ བྱ་བར་ཐག་གཅོད་བྱ། །དེ་རིང་ རང་ཡང་མི་
འཆིའི་གདེང་མེད་ཀྱང་། །གཏན་དུ་སྡོད་རྩིས་བྱེད་པའི་གྲབས་གཤོམ་ཅན། །
- 403 -



བདག་གི་སྙིང་ལ་གདོན་ཆེན་སུ་ཞིག་ཞུགས། །བདག་འཛིན་གདོན་འདི་ཐོན་པར་
བྱིན་གྱིས་རློབས། །ཤི་ནས་གར་སྐྱེའི་རང་དབང་བདག་ལ་མེད། །གལ་ཏེ་ངན་
སོང་གནས་སུ་སྐྱེས་གྱུར་ན། །ཚ་གྲང་བཀྲེས་སྐོམ་སྡུག་བསྔལ་ཇི་ལྟར་བཟོད། །
དེ་ཚེ་བདག་ལ་མགོན་སྐྱབས་སུ་ཞིག་ཡོད། །ད་ལྟ་རང་ལ་རང་དབང་ཡོད་སྐབས་
འདིར། །ངན་འགྲོའི་འཇིགས་པ་ཀུན་ལས་སྐྱོབ་པའི་སྐྱབས། །བསླུ་མེད་དཀོན་
མཆོག་གསུམ་ལ་སྐྱབས་སོང་སྟེ། །སྐྱབས་འགྲོའི་བསླབ་བྱ་ཉམས་པ་མེད་པར་བྱ།
རང་གི་ངོས་ནས་སྐྱབས་སུ་མ་སོང་ན། །རྒྱལ་བ་སྲས་བཅས་ཀུན་གྱི་མཐུ་བསྡོམས་
ཀྱང་། །བདག་ཉིད་ངན་སོང་གཡང་ལས་སྐྱོབ་མི་ནུས། །དེས་ན་རང་གིས་རང་
ཉིད་བསླུ་མི་བྱ། །འཁོར་བའི་གནས་འདིར་བདེ་སྡུག་ཅི་མཆིས་པ། །ཐམས་ཅད་
རང་རང་ལས་ལས་འབྱུང་བས་ན། །དུས་སྐབས་ཀུན་ཏུ་རང་གི་སྒོ་གསུམ་ལ། །
བརྟགས་ནས་ སྡིག་སྤོང་དགེ་སྒྲུབ་ལ་འབད་ བྱ། །བདག་ལ་ཆགས་ནས་ རྙེད་
བཀུར་སྒྲུབ་པ་སོགས། །ཚེ་འདིའི་བསམ་སྦྱོར་ངན་པ་ཀུན་ཐོངས་ལ། །གཞན་
ཕན་སེམས་ཀྱིས་སྦྱིན་གཏོང་ཚུལ་ཁྲིམས་སོགས། །རྣམ་དཀར་དགེ་བའི་ཚོགས་
རྣམས་དང་དུ་ལོངས། །ཐོག་མེད་གོམས་པའི་བག་ཆགས་ཤུགས་དྲག་པས། །
ཉོན་མོངས་དབང་གིས་ལས་ངན་སྤྱད་གྱུར་ན། །ལུས་ལ་དུག་སྦྲུལ་རེག་པ་ཇི་
བཞིན་དུ། །འཇིགས་ཤིང་སྐྲག་པས་དེ་མ་ཐག་སྤངས་ཏེ། །སྟོབས་བཞིའི་
བཤགས་པས་འཕྲལ་དུ་དོག་པར་བྱ། །དྲིན་ཅན་བླ་མ་ཐུབ་དབང་རྡོ་རྗེ་འཆང་། །
ཉམ་ཐག་བདག་ལ་ཐུགས་རྗེས་གཟིགས་མཛོད་ལ། །ཕྱི་མ་ངན་སོང་གནས་ལས་
ཐར་གྱུར་ཏེ། །མངོན་མཐོའི་རྟེན་བཟང་ཐོབ་པར་བྱིན་གྱིས་རློབས། །རྣམ་སྨིན་
ཡོན་ཏན་བརྒྱད་ལྡན་རྟེན་ཐོབ་སྟེ། །རྣམ་དག་ལམ་བཟང་སྒྲུབ་པར་བྱེད་པ་ལ། །
འགལ་རྐྱེན་ཀུན་བྲལ་མཐུན་རྐྱེན་ཀུན་ཚང་སྟེ། །ཐེག་མཆོག་རིགས་ཀྱི་ནུས་པ་
སད་གྱུར་ཅིག །
ཅེས་བྱ་བ་ནི་ཇོ་བོ་ཆེན་པོ་དཔལ་ལྷ་ཅིག་དཱི་པཾ་ཀ་རས་འབྲོམ་ཆོས་ཀྱི་རྒྱལ་
པོ་ལ་སྡེ་སྣོད་གསུམ་དང་རྒྱུད་སྡེ་བཞིས་བསྡུས་པའི་གསུང་རབ་དགོངས་འགྲེལ་
དང་བཅས་པའི་སྙིང་པོའི་དོན་རྣམས་ཧྲིལ་གྱིས་དྲིལ་ནས་འདོམས་པར་མཛད་
པའི་མན་ངག་སྙིང་པོའི་ཡང་སྙིང་པོ་ཉམས་སུ་ལེན་པར་བྱེད་པ་ལས་སྐྱེས་བུ་ཆུང་
ངུ་དང་ཐུན་མོང་བའི་ལམ་གྱི་རིམ་པ་ལ་བློ་སྦྱོང་བའི་སྐབས་ཏེ་རབ་བྱེད་གསུམ་
པའོ།། །།
སྟོན་པ་བླ་མེད་ཐུབ་པའི་དབང་པོ་དང༌། །བརྒྱུད་པ་གསུམ་ལྡན་བླ་མའི་
ཚོགས་རྣམས་ ཀྱིས། །བདག་གི་ཤེས་རྒྱུད་བྱིན་གྱིས་རློབས་མཛོད་ལ། །བློ་སྣ་
ཐར་པའི་ལམ་ལ་དྲང་དུ་གསོལ། །བསླུ་མེད་དཀོན་མཆོག་གསུམ་ལ་སྐྱབས་སོང་
སྟེ། །སྡིག་ སྤོང་དགེ་བ་ཚུལ་བཞིན་བསྒྲུབས་བྱས་ན། །ངན་སོང་ངན་འགྲོའི་ག
ཡང་ས་ལས་ཐར་ཏེ། །བདེ་འགྲོའི་རྟེན་ཞིག་ཐོབ་པར་ནུས་མོད་ཀྱང༌། །རྣམ་དག་
ངེས་འབྱུང་བསམ་པ་མ་སྐྱེས་ན། །རང་སེམས་ལས་དང་ཉོན་མོངས་དབང་གྱུར་
ཏེ། །སླར་ཡང་འོག་ཏུ་ལྟུང་ཞིང་བརྒྱུད་མར་འཁོར། །དེ་ཕྱིར་སྲིད་ལ་ངེས་འབྱུང་
བསྒོམ་ པར་ བྱ། །སྲིད་ རྩེ་ ནས་ བཟུང་ མནར་མེད་ དམྱལ་ བའི་ བར། །ཁམས་
གསུམ་འཁོར་བ་གང་དུ་སྐྱེས་གྱུར་ཀྱང་། །འདུ བྱེད་སྡུག་བསྔལ་ཉིད་ལས་མ་
འདས་པས། །སྲིད་པ་ཀུན་ལ་ཞེན་ལོག་སྐྱོ་ཤས་བསྐྱེད། །འཁོར་བར་བཟང་བ་
• 405 -
• 404



བདེ་འགྲོའི་རྟེན་ཡིན་ཡང་། །བདེ་འགྲོར་སྐྱེ་བ་སྡུག་བསྔལ་རང་བཞིན་ཏེ། །མི་ཡི་
ལུས་སུ་སྐྱེ་བ་ལེན་པ་ན། །སྡུག་བསྔལ་དཔག་མེད་ཡོད་པར་གསུངས་ཕྱིར་རོ། །
དེ་ཡང་རང་སེམས་ཆགས་པའི་དབང་གྱུར་ཏེ། །ཕ་མའི་ཁུ་ཁྲག་གཉིས་ལ་སེམས་
ཞུགས་ནས། །མངལ་ནང་དྲི་ང་མུན་ གནག་མི་གཙང་ ཁྲོད། །སྲིན་བུ་ལྟ་བུར་
གནས་ནས་སྡུག་བསྔལ་མྱོང་། །ཟླ་དགུ་ངོ་བཅུ་ལོན་ནས་བཙའ་བའི་ཚེ། །མངལ་
སྒོ་རུས་པའི་འཁྲུལ་འཁོར་གཉིས་ཀྱིས་བཙིར། །དམྱལ་བར་སྐྱེས་པ་ལས་ཀྱང་
ཆེས་ལྷག་པའི། །བཟོད་དཀའི་སྡུག་བསྔལ་དཔག་མེད་མྱོང་བར་གསུངས། །
སྐྱེས་ནས་ལུས་ལ་ནད་དང་གདོན་ལ་སོགས། །ཕྱི་ནང་གནོད་པ་དུ་མས་ཀུན་ནས་
འཚེ། །ཉོན་མོངས་འཕེལ་ནས་ལས་ངན་ལ་འཇུག་པས། །སྐྱེ་བ་འཁོར་བའི་རྫོང་
དུ་ཤེས་པར་བྱ། །འདུས་བྱས་ངང་ཚུལ་མི་རྟག་ཉིད་ཀྱི་ཕྱིར། །ན་དང་རྒ་དང་འཆི་
བའི་སྡུག་བསྔལ་རྣམས། །ཆུ་གཉེར་བཞིན་དུ་རིམ་གྱིས་འབྱུང་བར་འགྱུར། །དེ་
ཕྱིར་འཁོར་བའི་གནས་ལས་ཐར་འདོད་བསྐྱེད། །གཞན་ཡང་ཡིད་དུ་འོང་བའི་
གཉེན་གྲོགས་དང༌། །མི་འདོད་བཞིན་དུ་མྱུར་དུ་འབྲལ་དགོས་ཤིང༌། །མི་འདོད་
དགྲ་ཡིས་གནོད་པ་དུ་མ་བྱེད། །མི་རྟག་ངང་ཚུལ་འདི་ལ་ཡིད་བརྟན་ཅི། །འདུས་
པ་འབྲལ་ཞིང་བསགས་པ་མ་ལུས་འཛད། །མཐོན་པོའི་མཐའ་རྒུད་སྐྱེས་པ་ཐམས་
ཅད་འཆི། །ཀུན་ཀྱང་འདུ་བྱེད་སྡུག་བསྔལ་རང་བཞིན་ཏེ། །ངང་ཚུལ་འདི་འདྲ་
བསམས་ནས་ཐར་འདོད་བསྐྱེད། །འདི་ལྟའི་མི་བཟད་སྡུག་བསྔལ་མྱོང་བ་ཡང་།།
བདག་འཛིན་གདོན་ཆེན་འདི་ཡིས་བྱས་པས་ན། །རང་ཉིད་ཕུང་བྱེད་བདག་ལ་
ཆགས་པ་ཐོངས། །འཇིག་རྟེན་ལས་གཞན་ཐར་ལམ་ཉམས་སུ་ལོངས། །ཐར་པ་
དམ་པའི་གོ་འཕང་སྒྲུབ་འདོད་ན། །ལམ་སྟོན་བཤེས་གཉེན་དམ་པ་བསྟེན་བྱས་
ལ། །བདག་ལ་ཆགས་ པའི་ བློ་ངན་འདི་ཐོངས་ལ། །ཉོན་མོངས་ལས་གཞན་
བསླབ་གསུམ་ཉམས་སུ་ལོངས། །བསླབ་གསུམ་ནང་ནས་གཞི་དང་རྩ་བ་ནི། །སོ་
ཐར་ཚུལ་ཁྲིམས་ཉིད་དུ་གསུངས་པས་ན། །བསྟན་པའི་རྩ་བ་སོ་སོར་ཐར་པ་ལ།།
སྒྲུབ་པ་སྙིང་པོར་བྱེད་པར་བྱིན་གྱིས་རློབས། །རྒྱལ་བ་ཀུན་ལས་ལྷག་པའི་ཐུགས་
རྗེ་ཅན། །རྗེ་བཙུན་བླ་མ་ཐུབ་དབང་རྡོ་རྗེ་འཆང་། །བདག་གི་སྤྱི་བོའི་རྒྱན་དུ་རྟག་
བཞུགས་ལ། །སོ་ཐར་ཚུལ་ཁྲིམས་དག་པར་བྱིན་གྱིས་རློབས། །
ཞེས་བྱ་བ་ནི་ཇོ་བོ་ཆེན་པོ་དཔལ་ལྷ་ཅིག་དཱི་པཾ་ཀ་རས་འབྲོམ་ཆོས་ཀྱི་རྒྱལ་པོ་
ལ་སྡེ་སྣོད་གསུམ་དང་རྒྱུད་སྡེ་བཞིས་བསྡུས་པའི་གསུང་རབ་དགོངས་འགྲེལ་དང་
བཅས་པའི་སྙིང་པོའི་དོན་རྣམས་ཧྲིལ་གྱིས་དྲིལ་ནས་འདོམས་པར་མཛད་པའི་
མན་ངག་སྙིང་པོའི་ཡང་སྙིང་པོ་ཉམས་སུ་ལེན་པར་བྱེད་པ་ལས་སྐྱེས་བུ་འབྲིང་
དང་ཐུན་མོང་བའི་ལམ་ལ་བློ་སྦྱོང་བའི་སྐབས་ཏེ་རབ་བྱེད་བཞི་པའོ།། །།
སྐྱབས་གསུམ་ཀུན་འདུས་བླ་མ་རིན་པོ་ཆེ། །བདག་གི་སྤྱི་བོར་པད་ཟླའི་
སྟེང་བཞུགས་ལ། །མདོ་སྔགས་གསུང་རབ་ཀུན་གྱི་སྙིང་པོའི་དོན། །བྱང་ཆུབ་
སེམས་མཆོག་སྐྱེ་བར་བྱིན་གྱིས་རློབས། །སྲིད་གསུམ་མེ་ཕུང་འབར་བའི་ཀློང་
ལྟར་དུ། །མཐོང་ནས་ཞེན་ལོག་སྐྱོ་ཤས་ཀྱིས་བསྐུལ་ཏེ། །རྣམ་དག་བསླབ་པ་
གསུམ་ལ་ལེགས་བསླབས་ན། །འཁོར་བའི་གནས་ལས་ཐར་བར་ནུས་མོད་ཀྱང་།
བྱམས་དང་སྙིང་རྗེ་བྱང་ཆུབ་སེམས་མེད་ན། །སངས་རྒྱས་གོ་འཕང་སྒྲུབ་པར་མི་
ནུས་ཤིང་། །རང་གཞན་དོན་གཉིས་མཐར་ཕྱིན་མི་འགྲུབ་པས། །བྱང་ཆུབ་
- 407-
བ 406 -



སེམས་མཆོག་བསྐྱེད་ལ་འབད་པར་བྱ། །དགྲ་དང་གཉེན་ཞེས་རིས་སུ་བཅད་
གྱུར་ན། །ཀུན་ལ་སྙོམས་པའི་སེམས་མཆོག་མི་སྐྱེ་བས། །བདག་ལ་ཆགས་པ་
ཐོངས་ལ་སེམས་ཅན་གཞན། །ཀུན་ལ་སེམས་སྙོམས་བཏང་སྙོམས་ཉམས་སུ་
ལོངས། །ཐོག་མེད་དུས་ཀྱི་དྲིན་ཅན་ཕ་མ་རྣམས། །འཁོར་བའི་བཙོན་རར་ལས་
ཉོན་གྱིས་བཅིངས་ནས། །བཟོད་དཀའི་སྡུག་བསྔལ་བརྒྱ་ཡིས་མནར་བའི་ཚུལ།།
ཡང་ཡང་བསམས་ནས་འགྲོ་ལ་སྙིང་རྗེ་བསྐྱེད། །བདག་དང་མཁའ་མཉམ་འགྲོ་
བ་མ་ལུས་པ། །ཐོག་མེད་དུས་ནས་ད་བར་འཁོར་བ་འདིར། །འཆིང་བྱེད་བདག་
འཛིན་འགོང་པོ་འདི་ཡིན་པས། །བདག་འཛིན་གདོན་ཆེན་འདུལ་ལ་འབད་པར་
བྱ། །བདག་འཛིན་གདོན་ཆེན་འདི་ཡིས་ཐོག་མེད་ནས། །ད་བར་གནོད་པ་བྱས་
པའི་ཚུལ་བསམས་ནས། །བདག་ཉིད་གཅེས་འཛིན་བསམ་པ་འདི་ཐོངས་ལ། །
བདག་ པས་ གཞན་ གཅེས་ བསམ་ པ་ ཉམས་ སུ་ ལོངས། །བྱམས་དང་སྙིང་རྗེ་
ཤུགས་དྲག་གིས་བསྐུལ་ནས། །བདག་གི་ལུས་དང་ལོངས་སྤྱོད་དགེ་རྩ་རྣམས། །
ཉམ་ཐག་ཕ་མ་དྲིན་ཅན་འདི་རྣམས་ལ། །གང་ལ་གང་དགོས་འཕངས་པ་མེད་
པར་ཐོངས། །སྟོན་པ་ཐུབ་པའི་དབང་པོའི་རྣམ་ཐར་ལྟར། །གཞན་ཉིད་གཅེས་
འཛིན་ཡོན་ཏན་རྣམས་སོམས་ལ། །འགྲོ་བ་གཞན་གྱི་སྡིག་དང་སྡུག་བསྔལ་ཀུན།
རང་གི་རྒྱུད་སྟེང་ལོངས་ལ་དག་པར་བྱ། །ཟླ་མེད་སྟོན་པ་ཐུབ་པའི་དབང་པོ་ཡིས།
མཛའ་བོའི་བུ་མོར་འཁྲུངས་པའི་གནས་སྐབས་སོགས། །འཁྲུངས་རབས་ཀུན་ཏུ་
གཏོང་ལེན་མཛད་པ་ལྟར། །སྤྱོད་ལམ་ཀུན་ཏུ་གཏོང་ལེན་བསྒོམ་པར་བྱ། །
ཁམས་གསུམ་འཁོར་བའི་བདེ་བ་ཐམས་ཅད་དང་། །ཐར་པ་བླ་ན་མེད་པའི་བདེ་
བ་ཡང་། །བདག་པས་གཞན་གཅེས་བསམ་པ་ལས་འབྱུང་བས། །བདག་གཞན་
མཉམ་བརྗེ་བསྒོམ་ལ་འབད་པར་བྱ། །འཁོར་བར་འཁྱམས་པའི་དྲིན་ཅན་ཕ་མ་
རྣམས། །འདོད་དགུ་འབྱུང་བའི་ཡིད་བཞིན་ནོར་བུ་དང༌། །དངོས་གྲུབ་སྩོལ་བའི་
ཡི་དམ་ལྷ་ལྟ་བུར། །བལྟས་ནས་སེམས་ཅན་གཅེས་པར་འཛིན་པ་ནི། །བཀའ་
གདམས་སྐྱེས་བུ་ཆེན་པོའི་རྣམ་ཐར་ལགས། །དེ་ལྟར་བསམས་ནས་གཏོང་ལེན་
བསྒོམས་པའི་མཐུས། །ཐེག་མཆོག་རིགས་ཀྱི་ནུས་པ་ཆེར་རྒྱས་ཏེ། །འགྲོ་འདི་མ་
ལུས་བདག་ཉིད་གཅིག་པུ་ཡིས། །སྒྲོལ་ཞེས་ལྷག་བསམ་སྙིང་སྟོབས་བསྐྱེད་པར་
བྱ། །ལྷག་པའི་བསམ་པ་དེ་ཡིས་དྲངས་པའི་མཐུས། །རང་གཞན་དོན་གཉིས་མ་
ལུས་མཐར་ཕྱིན་པའི། །རྫོགས་པའི་བྱང་ཆུབ་ངེས་པར་ཐོབ་བྱ་ཞེས། །ལྡོག་པ་
མེད་པའི་སེམས་མཆོག་བསྐྱེད་པར་བྱ། །རིན་ཆེན་བྱང་ཆུབ་སེམས་མཆོག་སྐྱེས་
གྱུར་ན། །སྐད་ཅིག་དེ་ལ་རྒྱལ་བའི་སྲས་སུ་འགྱུར། །རྒྱལ་བ་ཀུན་གྱིས་བུ་གཅིག་
ལྟ་བུར་དགོངས། །བྱང་སེམས་རྣམས་ཀྱིས་སྤྱན་དུ་དགོངས་ནས་སྐྱོང་། །མང་དུ་
ཐོས་དང་མངོན་ཤེས་རྫུ་འཕྲུལ་སོགས། །ཡོན་ཏན་གཞན་ཀུན་མེད་ཀྱང་སེམས་
བསྐྱེད་མཐུས། །གང་ཟག་དེ་ཉིད་གནས་པའི་ས་ཕྱོགས་དེ། །ལྷ་བཅས་འགྲོ་བའི་
མཆོད་རྟེན་ཉིད་དུ་འགྱུར། །ཚངས་དང་དབང་པོ་འཇིག་རྟེན་སྐྱོང་བ་བཞི། །ཉན་
རང་དགྲ་བཅོམ་བདག་ཉིད་ཆེ་རྣམས་ཀྱང་། །བྱམས་དང་སྙིང་རྗེ་བྱང་སེམས་སྒོམ་
དེ་ལ། །རྣམ་པ་ཀུན་ཏུ་ཕྱག་དང་བཀུར་སྟི་བྱེད། །སྐུ་གསུང་ཐུགས་རྟེན་བཞེང་
དང་སྦྱིན་གཏོང་སོགས། །རླབས་ཆེན་དགེ་བ་གང་དང་གང་བསགས་ཀྱང་། །རིན་
ཆེན་བྱང་ཆུབ་སེམས་ཀྱིས་མ་ཟིན་ན། །འབྲས་བུ་བསྐྱེད་ནས་ཟད་པར་འགྱུར་བ་
-40s-
- 409-



ཉིད། །བྱམས་དང་སྙིང་རྗེ་བྱང་སེམས་སྒོམ་པ་ནི། །འབྲས་བུའི་ལྗོན་ཤིང་བཟང་
པོ་ཇི་བཞིན་དུ། །འབྲས་བུ་བསྐྱེད་ནས་ལྷག་པར་འཕེལ་འགྱུར་བས། །རྣམ་པ་
ཀུན་ཏུ་སེམས་མཆོག་བསྒོམ་པར་བྱ། །བདག་པས་གཞན་གཅེས་སེམས་མཆོག་
རིན་པོ་ཆེ། །ཉིན་མཚན་དུས་དྲུག་དག་ཏུ་བསྐྱེད་བྱ་ཞིང་། །སེམས་དེ་འཕེལ་ཕྱིར་
དཀོན་མཆོག་མཆོད་པ་སོགས། །ཚོགས་གཉིས་གསོག་ལ་རྟག་ཏུ་བརྩོན་པར་བྱ།།
སྙིགས་དུས་སྐྱེ་བོ་ཕྱི་ནང་མི་མཚུངས་པས། །གཡོ་སྒྱུས་རང་ཉིད་བསླུ་བ་བྱུང་གྱུར་
ཀྱང་། །བློ་ཡིས་མི་སྡང་སྙིང་རྗེ་ཆེར་བསྐྱེད་ནས། །ནམ་ཞིག་འདི་དོན་འགྱུར་སྙམ་
ཕན་སེམས་བྱ། །ཚེ་རབས་གཞན་དུའང་སེམས་བསྐྱེད་མི་ཉམས་ཕྱིར། །མཁན་
སློབ་བསླུ་སོགས་ནག་པོའི་ཆོས་བཞི་སྤངས། །བྱང་སེམས་རྣམས་ལ་གུས་པར་བྱ་
བ་སོགས། །དཀར་པོའི་ཆོས་བཞི་རྟག་ཏུ་བསྟེན་པར་བྱ། །ཐེག་ཆེན་གསུང་རབ་
ཀུན་གྱི་སྙིང་པོའི་དོན། །རྒྱལ་སྲས་རྣམས་ཀྱི་ཐུགས་དམ་མཐིལ་གཅིག་པུ། །
བདག་པས་གཞན་གཅེས་བྱང་སེམས་རིན་པོ་ཆེ། །མྱུར་དུ་རྒྱུད་ལ་སྐྱེ་བར་བྱིན་
གྱིས་རློབས། །
ཞེས་བྱ་བ་ནི་ཇོ་བོ་ཆེན་པོ་དཔལ་ལྷ་ཅིག་དཱི་པཾ་ཀ་རས་འབྲོམ་ཆོས་ཀྱི་རྒྱལ་
པོ་ལ་སྡེ་སྣོད་གསུམ་དང་རྒྱུད་སྡེ་བཞིས་བསྡུས་པའི་གསུང་རབ་དགོངས་འགྲེལ་
དང་བཅས་པའི་སྙིང་པོའི་དོན་རྣམས་ཧྲིལ་གྱིས་དྲིལ་ནས་འདོམས་པར་མཛད་
པའི་མན་ངག་སྙིང་པོའི་ཡང་སྙིང་པོ་ཉམས་སུ་ལེན་པར་བྱེད་པ་ལས་སྐྱེས་བུ་ཆེན་
པོའི་ལམ་གྱི་འཇུག་སྒོ་དང་གཞི་དང་རྩ་བ་དང་སྙིང་པོ་དང་སྲོག་ལྟ་བུར་གྱུར་པ་
བྱང་ཆུབ་ཀྱི་སེམས་ལ་བློ་སྦྱོང་བའི་སྐབས་ཏེ་རབ་བྱེད་ལྔ་པའོ།། །།
- 410 -
རྒྱལ་བ་སྲས་བཅས་ཀུན་གྱི་ཐུགས་རྗེའི་གཟུགས། །རྒྱལ་ཀུན་ངོ་བོ་བླ་མར་
གསོལ་འདེབས་ཀྱི། །རྒྱལ་བ་མ་ལུས་གང་ནས་གཤེགས་པའི་ཤུལ། །རྒྱལ་སྲས་
སྤྱོད་ལ་སློབ་པར་ནུས་གྱུར་ཅིག །ཐོག་མེད་དུས་ཀྱི་ཕ་མ་དྲིན་ཅན་རྣམས། །
འཁོར་བར་ཉམ་ཐག་གྱུར་པ་མ་བཟོད་པས། །ཉམ་ཐག་འགྲོ་ཀུན་བདག་གིས་
སྒྲོལ་ལོ་ཞེས། །ཇི་ལྟར་དམ་བཅས་དོན་དེ་བསྒྲུབ་པར་བྱ། །སངས་རྒྱས་ཡོན་ཏན་
བསམ་གྱིས་ མི་ཁྱབ་པས། །དེ་ཡི་རྒྱུ་ཚོགས་བསམ་གྱིས་མི་ཁྱབ་ཀྱང་། །རྒྱལ་
སྲས་སྤྱོད་པ་ཀུན་གྱི་གནད་བསྡུས་པ། །ཕྱིན་དྲུག་བསྡུ་བ་བཞི་ལ་བསླབ་པར་བྱ།།
བདག་གི་ལུས་དང་ལོངས་སྤྱོད་ཚོགས་དག་ལ། །སེར་སྣའི་ཀུན་འཛིན་དམ་པོ་
འདི་ཐོངས་ལ། །ལུས་དང་ལོངས་སྤྱོད་དགེ་ཚོགས་མ་ལུས་པ། །གཞན་ལ་གཏོང་
བའི་སྦྱིན་པ་ཉམས་སུ་ལོངས། །བདག་ལ་ཆགས་ནས་བྱང་སེམས་བཅས་པ་ལས།
འགལ་བའི་སྤྱོད་པ་ངན་པ་ཀུན་ཐོངས་ལ། །གཞན་གནོད་གཞི་བཅས་སྤོང་བའི་
ཚུལ་ཁྲིམས་སོགས། །ཐེག་མཆོག་ཚུལ་ཁྲིམས་གསུམ་པོ་ཉམས་སུ་ལོངས། །
བདག་གི་ཡིད་དང་མི་མཐུན་རྐྱེན་ ངན་ལ། །མི་བཟད་ཁྲོ་བའི་བསམ་པ་འདི་
ཐོངས་ལ། །དྲང་སྲོང་བཟོད་པ་སྨྲ་བའི་རྣམ་ཐར་ལྟར། །གཞན་ལ་མི་འཚེ་བཟོད་
པ་ཉམས་སུ་ལོངས། །བདག་གི་བདེ་ལ་སྲེད་པས་སྙོམ་ལས་ཀྱི། །ངང་དུ་མི་ཚེ་
འཛད་པ་འདི་ཐོངས་ལ། །གཞན་ཕན་སེམས་ཀྱིས་རྒྱལ་སྲས་སྤྱོད་པ་ལ། །བརྩོན་
པ་ཆུ་བོའི་རྒྱུན་བཞིན་ཉམས་སུ་ལོངས། །བྱིང་རྨུགས་གཉིད་དང་གཡེང་བའི་ངང་
ཉིད་དུ། །བདག་གི་ཚེ་ཟད་འགྱུར་བ་འདི་ཐོངས་ལ། །མཁའ་ཁྱབ་སེམས་ཅན་
གཞན་ལ་རྩེ་གཅིག་ཏུ། །ཕན་པར་སེམས་པའི་བསམ་གཏན་ཉམས་སུ་ལོངས། །
-411-



བདག་འཛིན་གདོན་ཆེན་འདི་ཡིས་བསླུས་བསླུས་ནས། །འཁོར་བར་གཏན་དུ་
འཁྱམས་པ་འདི་ཐོངས་ལ། །འཇིག་རྟེན་ལས་གཞན་འཕགས་པའི་ལམ་དག་ལ།།
སོ་སོར་རྟོག་པའི་ཤེས་རབ་ཉམས་སུ་ལོངས། །རང་རྒྱུད་སྨིན་ནས་འགྲོ་དོན་བྱ་
འདོད་ན། །བདག་ཉིད་མཐོ་འདོད་ཁེངས་པ་ཡོངས་ཐོངས་ལ། །ཀུན་ལ་སེམས་
སྙོམས་ཕན་པའི་བསམ་པ་ཡིས། །གཞན་དོན་བསྡུ་བ་བཞི་པོ་ཉམས་སུ་ལོངས། །
ཁྱད་པར་ཡང་དག་ལྟ་བ་མ་བཙལ་ན། །འཁོར་བའི་རྩ་བ་གཅོད་པར་མི་ནུས་
ཤིང་། །ཐེག་གསུམ་འཕགས་ལམ་གང་དུའང་བགྲོད་མི་ནུས། །དེ་ཕྱིར་དབུ་མའི་
ལྟ་བ་བཙལ་བར་བྱ། །ཐོག་མེད་དུས་ནས་འཁོར་བའི་བཙོན་ར་འདིར། །འཆིང་
བྱེད་བདག་འཛིན་འགོང་པོ་འདི་ཡིན་པས། །བདག་ཏུ་འཛིན་པའི་བསམ་པ་འདི་
ཐོངས་ལ། །གཞན་ཕན་སེམས་ཀྱིས་ལྟ་བ་ཉམས་སུ་ལོངས། །ཚོགས་དྲུག་དབང་
པོའི་ཡུལ་དུ་གང་ཤར་ཡང་། །རྟེན་འབྲེལ་ཟབ་མོའི་རིགས་པས་ལེགས་དཔྱད་
ནས། །སྣང་ཙམ་ལྟོས་ལ་བདེན་འཛིན་གཞི་རྩ་ ཆོད། །ཆོས་རྣམས་ངོ་བོས་སྟོང་
པར་རྒྱལ་བས་གསུངས། །ཆོས་རྣམས་རང་རང་རྒྱུ་དང་རྐྱེན་དག་ལ། །བརྟེན་
ནས་འབྱུང་ཞིང་བལྟོས་ནས་གྲུབ་མོད་ཀྱང༌། །གནས་ལུགས་མཐར་ཐུག་དཔྱོད་
པའི་རིག་ཤེས་ཀྱིས། །ལེགས་པར་དཔྱད་ན་རྡུལ་ཙམ་མི་དམིགས་སོ། །སྣང་བ་
རྟེན་འབྲེལ་བསླུ་བ་མེད་པ་དང་། །དཔྱད་ནས་མ་རྙེད་པ་ཡི་སྟོང་པ་གཉིས། །
འགལ་མེད་གྲོགས་སུ་འཆར་བ་འདི་ཤེས་ན། །ལམ་དུ་སོང་ཞེས་ཕུལ་བྱུང་ཞབས་
ཀྱིས་གསུངས། །རྟེན་འབྲེལ་མི་བསླུར་མཐོང་བའི་ངེས་ཤེས་ཀྱིས། །བདེན་འཛིན་
འཁྲུལ་པའི་རྩ་བ་གཅོད་ནུས་པའི། །ཟུང་འཇུག་དབུ་མའི་ལམ་བཟང་དེ་ཤེས་ན།།
• 412 -
ལྟ་ངན་གཞན་དུ་མི་ལྡོག་པ་ཡིན་ན། །བསམ་པ་བྱང་ཆུབ་སེམས་ཀྱིས་ཀུན་
བསླངས་ནས། །གནས་ལུགས་ཚད་མེད་རྒྱུད་ལ་དྲིལ་བྱས་ན། །འཁོར་བའི་སྡུག་
བསྔལ་རྩ་ནས་ཆོད་འགྱུར་ཏེ། །དེ་ནི་མི་ལྡོག་པ་ཡི་ལམ་ཡིན་ནོ། །ཇི་སྲིད་ནམ་
མཁའ་གནས་ཀྱི་བར་དག་ཏུ། །བྱང་ཆུབ་སེམས་དང་དབུ་མའི་ལྟ་བ་གཉིས། །
ཟུང་དུ་འབྲེལ་བའི་ལམ་བཟང་བསྟེན་བྱས་ལ། །འགྲོ་བ་སྒྲོལ་ཞེས་ཨ་ཏི་ཤ་ཡིས་
གསུངས། །ཕུལ་བྱུང་ཞབས་དང་རྒྱལ་བའི་འབྱུང་གནས་ཀྱིས། །བགྲོ་བ་མཛད་
པ་ཇི་ལྟ་དེ་ལྟར་དུ། །ཇི་སྲིད་ནམ་མཁའ་གནས་པ་དེ་སྲིད་དུ། །འགྲོ་བ་སྒྲོལ་ལ་
གཡེལ་བ་མེད་པར་ཤོག །
ཅེས་བྱ་བ་ནི་ཇོ་བོ་ཆེན་པོ་དཔལ་ལྷ་ཅིག་དཱི་པཾ་ཀ་རས་འབྲོམ་ཆོས་ཀྱི་རྒྱལ་
པོ་ལ་སྡེ་སྣོད་གསུམ་དང་རྒྱུད་སྡེ་བཞིས་བསྡུས་པའི་གསུང་རབ་དགོངས་འགྲེལ་
དང་བཅས་པའི་སྙིང་པོའི་དོན་རྣམས་ཧྲིལ་གྱིས་དྲིལ་ནས་འདོམས་པར་མཛད་
པའི་མན་ངག་སྙིང་པོའི་ཡང་སྙིང་པོ་ཉམས་སུ་ལེན་པར་བྱེད་པ་ལས་རྒྱལ་སྲས་ཀྱི་
སྤྱོད་པ་སྤྱི་ལ་བློ་སྦྱོང་བའི་སྐབས་ཏེ་རབ་བྱེད་དྲུག་པའོ།། །།
སངས་ རྒྱས་ ཐམས་ ཅད་ གཅིག་ཏུ་འདུས་ པའི་སྐུ། །ཁྱབ་བདག་རྡོ་ རྗེ་
སེམས་དཔའི་ངོ་བོ་ཉིད། །བླ་མ་རིན་པོ་ཆེ་ལ་གསོལ་བ་འདེབས། །བདག་གི་
ཤེས་རྒྱུད་བྱིན་གྱིས་བརླབ་ཏུ་གསོལ། །ངེས་འབྱུང་བྱང་སེམས་ཡང་དག་ལྟ་བ་ལ།
སྦྱངས་པས་སྙིང་སྟོབས་ཆེས་ཆེར་འཕེལ་གྱུར་ཏེ། །འགྲོ་བ་སྒྲོལ་ལ་རིངས་པར་
གྱུར་པ་ན། །ཉེ་ལམ་རྡོ་རྗེ་ཐེག་པར་འཇུག་པར་བྱ། །བླ་མེད་རྡོ་རྗེ་ཐེག་པར་
འཇུག་འདོད་ན། །མཆོག་ཐུན་དངོས་གྲུབ་ཀུན་གྱི་རྩ་བ་མཆོག །རྡོ་རྗེ་སློབ་དཔོན་
• 413-



མཚན་ཉིད་ལྡན་པ་ཞིག །འབད་པ་དུ་མས་བཙལ་ལ་མཉེས་པར་བྱ། །རྡོ་རྗེ་སློབ་
དཔོན་མཉེས་པར་བྱས་པ་ལས། །འོད་ཟེར་སྣ་ལྔའི་ཕྲེང་བས་ཡོངས་བསྐོར་བའི།།
རྡོ་ རྗེའི་ར་གུར་ནང་གི་དཀྱིལ་འཁོར་དུ། །ཞུགས་ནས་རྣམ་དག་དབང་བཞིས་
སྨིན་པར་བྱ། །དེ་ཚེ་རྒྱལ་བ་སྲས་དང་བཅས་པ་རྣམས། །དཔང་དུ་བཞག་ནས་ཇི་
ལྟར་ཁས་བླངས་བཞིན། །བཟའ་དང་བསྲུང་དང་བསྟེན་པའི་དམ་ཚིག་རྣམས། །
འཚོ་བའི་སྲོག་ལས་ཀྱང་ནི་གཅེས་པར་བསྲུང་། །འབྲས་བུ་སྐུ་གཉིས་མྱུར་དུ་ཐོབ་
པའི་རྒྱུར། །རིམ་གཉིས་ཟབ་མོའི་རྣལ་འབྱོར་སྒོམ་དགོས་པས། །རིམ་པ་དང་
པོས་རང་རྒྱུད་སྨིན་བྱས་ལ། །རིམ་པ་གཉིས་པ་བསྒོམས་ཏེ་གྲོལ་བར་བྱ། །
རླབས་ཆེན་བསོད་ནམས་མྱུར་དུ་རྫོགས་བྱེད་ཅིང་། །གཟུགས་སྐུ་མྱུར་དུ་འགྲུབ་
པའི་ཐབས་ཀྱི་མཆོག །རབ་མཛེས་འོད་ཟེར་སྣ་ལྔའི་དྲ་བ་ཅན། །སྣང་ཕྱོགས་ལྷ་
སྐུ་ལྟོས་ལ་བསྒྲུབ་པར་བྱ། །འཁོར་བར་འཆིང་བྱེད་ལས་དང་ཉོན་མོངས་ཀྱི། །
གཞི་རྩ་ཀུན་རྟོག་ལས་རླུང་རྒྱུ་བ་ཆོད། །ཉི་ཟླའི་ལམ་དུ་རྒྱུ་བ་འགགས་པ་ན། །
གཉིས་སྤང་མཁའ་དབྱིངས་དབུས་སུ་འོད་གསལ་འཆར། །དེ་ལྟར་ཤིན་ཏུ་གསང་
བའི་གནས་འདི་ནི། །ཨ་ཏི་ཤ་དང་རྒྱལ་བ་ཙོང་ཁ་པས། །གངས་རིའི་ཁྲོད་འདིར་
གསལ་བར་མཛད་པ་ལ། །འཁྲུལ་མེད་ངེས་པ་བརྟན་པོ་རྙེད་བྱས་ནས། །དལ་
བའི་རྟེན་ལ་སྙིང་པོ་བླང་བར་བྱ། །སྐྱབས་གསུམ་ཀུན་འདུས་བླ་མ་རྡོ་རྗེ་འཆང་།།
སྙིང་གི་པདྨོའི་ཟེའུ་འབྲུར་རྟག་བཞུགས་ལ། །ཆ་ཚང་ལམ་གྱི་རིམ་པའི་བདུད་རྩི་
ཡིས། །བདག་སེམས་མྱུར་དུ་ཚིམ་པར་མཛད་དུ་གསོལ། །
ཞེས་བྱ་བ་ནི་ཇོ་བོ་ཆེན་པོ་དཔལ་ལྷ་ཅིག་དཱི་པཾ་ཀ་རས་འབྲོམ་ཆོས་ཀྱི་རྒྱལ་
པོ་ལ་སྡེ་སྣོད་གསུམ་དང་རྒྱུད་སྡེ་བཞིས་བསྡུས་པའི་གསུང་རབ་དགོངས་འགྲེལ་
དང་བཅས་པའི་སྙིང་པོའི་དོན་རྣམས་ཧྲིལ་གྱིས་དྲིལ་ནས་འདོམས་པར་མཛད་
པའི་མན་ངག་སྙིང་པོའི་ཡང་སྙིང་པོ་ཉམས་སུ་ལེན་པར་བྱེད་པ་ལས། འབྲས་བུ་
རྡོ་རྗེ་ཐེག་པ་ལ་སློབ་པའི་སྐབས་ཏེ་རབ་བྱེད་བདུན་པའོ།། །།
བརྒྱུད་པ་གསུམ་ལྡན་བླ་མའི་ཚོགས་རྣམས་དང་། །བཀའ་གདམས་ལྷག་
པའི་ལྷ་མཆོག་བཞི་པོ་ལ། །སྙིང་གི་ཁོང་ནས་གུས་པས་གསོལ་བ་འདེབས། །
བདག་གི་ཤེས་རྒྱུད་བྱིན་གྱིས་བརླབ་ཏུ་གསོལ། །སྐྱེས་བུ་གསུམ་གྱི་ལམ་གྱི་རིམ་
པ་ལ། །སྦྱངས་ནས་རྡོ་རྗེ་ཐེག་པའི་སྒོར་ཞུགས་ཏེ། །མྱུར་བ་མྱུར་བར་བྱང་ཆུབ་
འདོད་རྣམས་ཀྱིས། །བཀའ་གདམས་སྙིང་པོའི་མན་ངག་བཙལ་བར་བྱ། །བརྒྱུད་
པ་གསུམ་གྱི་མན་ངག་དང་ལྡན་ པའི། །བཀའ་གདམས་བརྒྱུད་འཛིན་བཤེས་
གཉེན་དམ་པ་ལས། །འཇའ་འོད་གུར་ཁང་ནང་གི་གཞལ་ཡས་སུ། །ཞུགས་ནས་
སྙིང་གི་ཐིག་ལེ་ཐོབ་པར་བྱ། །བཀོད་པ་བསམ་གྱིས་མི་ཁྱབ་གཞལ་ཡས་སུ། །
ཐུགས་རྗེ་ཆེན་པོ་རྒྱལ་བ་རྒྱ་མཚོ་ཡི། །ཐུགས་གསང་དཔལ་གྱི་བེའུའི་ཡང་སྤྲུགས་
སུ། །ཞུགས་ནས་རྣམ་དག་དབང་བཞི་བླང་བར་བྱ། །བདག་གཞན་མཉམ་བརྗེའི་
བསམ་པ་ཤུགས་དྲག་གིས། །ཕ་མ་འགྲོ་ཀུན་ཁྲིད་དེ་ཐུགས་གསང་སྒོར། །རིམ་
བཞིན་ཞུགས་ནས་རྒྱལ་བ་སྲས་བཅས་ཀྱི། །བྱིན་རླབས་ཕབ་སྟེ་སྒྲིབ་གཉིས་དག་
པར་བྱ། །རྒྱལ་བ་རྒྱལ་ཡུམ་སེམས་དཔའ་ཞི་ཁྲོ་ཡི། །ཡེ་ཤེས་རང་སྣང་འཁོར་
ལོའི་དཔལ་ལྟོས་ལ། །གང་སྣང་དག་པ་རབ་འབྱམས་ཏིང་འཛིན་གྱིས། །རླབས་
ཆེན་བསོད་ནམས་མྱུར་དུ་རྫོགས་པར་བྱ། །བརྒྱུད་པ་གསུམ་ལྡན་བླ་མའི་རྣལ་
•414-
• 415-



འབྱོར་གྱི། །མཐུ་ལས་བདེན་གཉིས་གནས་ལུགས་ངོ་འཕྲོད་དེ། །རང་གཞན་མ་
ལུས་ཕུང་བྱེད་བདག་འཛིན་གྱི། །འཁྲུལ་པའི་གཞི་རྩ་མྱུར་དུ་ཆོད་པར་བྱ། །
བཀའ་གདམས་ལྷ་མཆོག་བཞི་ཡིས་ལུས་བརྒྱན་ཅིང་། །སྡེ་སྣོད་རིན་ཆེན་གསུམ་
གྱིས་ངག་བརྒྱན་ལ། །བསླབ་པ་གསུམ་གྱིས་སེམས་ཉིད་བརྒྱན་བྱས་ཏེ། །ཟུང་
འཇུག་གོ་འཕང་མྱུར་དུ་བསྒྲུབ་པར་བྱ། །ཟུང་འཇུག་གོ་འཕང་དེ་ཡི་ཉེ་རྒྱུ་མཆོག།
ཤིན་ཏུ་སྤྲོས་པ་མེད་པའི་སྤྱོད་པ་ཡིས། །གནས་ལུགས་ཤེས་རབ་དབྱིངས་སུ་རྟག་
གཟིམས་ལ། །བཞུགས་ན་གཉིས་སྣང་འཁྲུལ་པ་དག་པར་འགྱུར། །ཟབ་གསལ་
གཉིས་མེད་རྣལ་འབྱོར་བསྒོམས་པའི་མཐུས། །སྒྱུ་མ་ལྟ་བུའི་སྣང་བའི་ཐབས་
མཁས་ཀྱིས། །ཅིར་ཡང་འཆར་བའི་གཟུགས་ཀྱི་སྐུ་བསྒྲུབས་ནས། །འགྲོ་བ་
དྲོངས་ཞེས་ཨ་ཏི་ཤ་ཡིས་གསུངས། །དེ་ལྟར་བཤེས་གཉེན་བསྟེན་ཚུལ་ནས་
བཟུང་སྟེ། །ཟུང་འཇུག་བར་གྱི་ལམ་གྱི་རིམ་པ་འདི། །ཨ་ཏི་ཤ་དང་འཇམ་མགོན་
བླ་མ་ཡི། །ཐུགས་བཅུད་མན་ངག་མཐར་ཐུག་ཡིན་པར་གསུངས། །མན་ངག་
འདི་འདྲ་སྒོམ་པར་འདོད་རྣམས་ཀྱིས། །ཚེ་འདི་བློས་བཏང་དབེན་པའི་རི་སུལ་དུ།
དགྲ་མེད་བཤེས་མེད་དཔོན་མེད་གཡོག་མེད་དུ། །སྐྱོ་མེད་དལ་མེད་བརྩོན་པ་
ཆིག་བསྒྲིལ་བྱ། །ཉམས་ལེན་འདི་ཉིད་མཐར་ཕྱིན་འགྱུར་བ་ལ། །རྐྱེན་ངན་
ཐམས་ཅད་གྲོགས་སུ་འཆར་དགོས་པས། །བདེ་སྡུག་བཟང་ངན་སྣང་བ་གང་ཤར་
མང་། །སྦྱོར་བ་བཞི་ཡིས་ལམ་དུ་བསྒྱུར་བར་བྱ། །སྙིགས་དུས་འགྲོ་བ་བསམ་པ་
སྣ་ཚོགས་པས། །དེ་དང་མཐུན་པའི་ཆོས་ལུགས་མང་ན་ཡང་། །བསྲེ་བསླད་མི་བྱ་
ལྷ་ཆོས་བདུན་ལྡན་གྱི། །རང་ལུགས་ཟུངས་ཞེས་ཨ་ཏི་ཤ་ཡིས་གསུངས། །ཡང་
-416-
དག་ལྟར་སྣང་རིགས་པས་ལེགས་ཕྱེ་ནས། །རྒྱལ་བ་དགྱེས་པའི་ལམ་ལ་འཇུག་
དགོས་ཀྱི། །དེ་ལྟ་མིན་པར་རང་ལུགས་གཞན་ལུགས་ཞེས། །རྨོངས་ཞེན་བྱས་ན་
རང་གཞན་གཉིས་ཕུང་བྱེད། །དེ་ཕྱིར་རྨོངས་པའི་ལུགས་ལ་མ་ཞེན་པར། །རང་
དང་གཞན་གྱི་གྲུབ་མཐའ་ཀུན་ལའང་སློབས། །གཞན་ལུགས་དག་ལའང་སྒྲོ་སྐུར་
སྤོངས་ཤིག་ཅེས། །དྲི་མ་མེད་པས་རྒྱལ་བའི་སྲས་ལ་གསུངས། །གྲུབ་མཐའ་རྣམ་
བཞིའི་མན་ངག་ཐམས་ཅད་ལ། །སློབས་ལ་ལམ་གྱི་རིམ་པའི་ལུས་གཅིག་ཏུ། །
དྲིལ་ནས་རང་རྒྱུད་འདུལ་བར་བྱ་དགོས་ཞེས། །གནས་ལྔ་མཁྱེན་པས་ཤེལ་གྱི་
ཁྱེའུར་གསུངས། །ཞིང་ས་གཤིན་ན་གང་བཏབ་སྐྱེ་བ་ལྟར། །བསམ་པ་བཟང་ལ་
ཡོན་ཏན་འདོད་དགུ་འབྱུང་། །ཅི་བྱེད་བྱང་ཆུབ་སེམས་ཀྱིས་ཟིན་དགོས་ཞེས། །
ཨ་ཏི་ཤ་ཡིས་བཤེས་གཉེན་སྟོན་པར་གསུངས། །སེམས་བརྟན་བརྩོན་འགྲུས་
ཅན་ལ་བར་ཆད་མེད། །གནང་བཀག་བླང་དོར་མཁས་པ་ཐར་པར་འགྲོ། །
མཁས་བཙུན་བཟང་གསུམ་གཅིག་གྲོགས་གཅིག་འགྲོ་བ། །དགོས་ཞེས་མགོན་
པོ་ཕུལ་བྱུང་ཞབས་ཀྱིས་གསུངས། །མདོར་ན་སྤྱི་དོན་གསུམ་ལ་སློབ་པ་དང་། །
འབྲལ་མེད་གསུམ་དང་ལྡན་པར་བྱ་བ་སོགས། །བློ་སྦྱོང་དམ་ཚིག་བསླབ་བྱའི་
ཉམས་ལེན་རྣམས། །ཤེས་ པར་ བྱས་ ནས་ ཉམས་ སུ་ ལེན་པ་གཅེས། །དེ་ལྟར་
བཀའ་གདམས་ལྷ་ཆོས་བདུན་ལྡན་གྱི། །རྣམ་ཐར་གཙང་མས་རང་རྒྱུད་བཏུལ་
བྱས་ཏེ། །རྒྱུད་གཙང་ལམ་གཙང་འབྲས་གཙང་མཐར་ཕྱིན་པར། །རྗེ་བཙུན་བླ་
མས་བྱིན་གྱིས་བརླབ་ཏུ་གསོལ། །
ཞེས་བྱ་བ་ནི་ཇོ་བོ་ཆེན་པོ་དཔལ་ལྷ་ཅིག་དཱི་པཾ་ཀ་རས་འབྲོམ་ཆོས་ཀྱི་རྒྱལ་
•417-



པོ་ལ་སྡེ་སྣོད་གསུམ་དང་རྒྱུད་སྡེ་བཞིས་བསྡུས་པའི་གསུང་རབ་དགོངས་འགྲེལ་
དང་བཅས་པའི་སྙིང་པོའི་དོན་རྣམས་ཧྲིལ་གྱིས་དྲིལ་ནས་འདོམས་པར་མཛད་
པའི་མན་ངག་སྙིང་པོའི་ཡང་སྙིང་པོ་ཉམས་སུ་ལེན་པར་བྱེད་པ་ལས་བཀའ་
གདམས་སྙིང་གི་ཐིག་ལེའི་མན་ངག་ལ་བློ་སྦྱོང་བའི་སྐབས་ཏེ་རབ་བྱེད་བརྒྱད་
པའོ།། །།
སྨྲས་པ། མགོན་པོ་མར་མེ་མཛད་དཔལ་དང༌། །རྒྱལ་བ་རྒྱ་མཚོའི་འབྱུང་
གནས་གཉིས། །བགྲོ་བ་མཛད་པའི་ཟབ་གསང་འདི། །བྱིས་བློའི་སྤྱོད་ཡུལ་ག་ལ་
ཡིན། །ཇི་ལྟར་ བྱིས་པ་ཆུང་ངུ་ཡིས། །ལྷ་ལམ་མཐོ་ཡིས་འཇལ་བ་དང༌། །ཆུ་
གཏེར་སྙིམ་པས་འཇལ་བྱས་ན། །དེ་ལས་བཞད་གད་ཆེ་བ་ཅི། །དེ་བཞིན་བྱིས་
རྨོངས་བདག་ལྟ་ཡིས། །སར་གནས་དཔའ་བོའི་སྤྱོད་ཡུལ་ལ། །འདི་ཞེས་ཁ་ཚོན་
གཅོད་པ་ནི། །མཁས་དང་དམ་པ་ཁྲེལ་བའི་གནས། །དེ་ལྟ་ནའང་བྱམས་མགོན་
བླ་མ་ཡི། །དྲིན་ལས་བཀའ་གདམས་མན་ངག་ཐོབ་པས་ན། །དོན་དེ་འདིའི་ཡང་
དོན་དུ་འགྱུར་སྙམ་ནས། །རང་གི་བསམ་པའི་ཁྱད་པར་རི་མོར་བྱས། །འདི་ལྟར་
བགྱིས་ལ་མ་བཤད་ལོག་བཤད་དང༌། །གསང་བ་བསྒྲགས་པའི་ཉེས་པ་མཆིས་
གྱུར་ན། །བརྩེ་ལྡན་དམ་པ་རྣམས་ལ་སྙིང་ནས་བཤགས། །བདག་གི་ནོངས་པ་རྒྱུ་
བཅོས་དག་པར་མཛོད། །ཚུལ་འདིར་འབད་ལས་ཐོབ་པའི་དགེ་བ་དེ། །འགྲོ་བ་
ཀུན་གྱི་ཉེར་འཚོའི་གཞི་གཅིག་པུ། །རྒྱལ་བསྟན་སྙིང་པོ་ཚང་ལ་མ་ནོར་བ། །
བཀའ་གདམས་མན་ངག་ཡུན་རིང་གནས་ཕྱིར་བསྔོ། །བདག་ཀྱང་དེང་ནས་ཚེ་
རབས་ཐམས་ཅད་དུ། །བཤེས་གཉེན་དམ་པས་འབྲལ་མེད་རྗེས་བཟུང་ནས། །
-418-
ལྷ་ཆོས་བདུན་ལྡན་རྣམ་ཐར་གཙང་མའི་ངང་། །ས་ལམ་རིམ་གྱིས་བགྲོད་པར་
ནུས་གྱུར་ཅིག །
ཅེས་བཀའ་གདམས་གླེགས་བམ་གྱི་སྙིང་པོའི་མན་ངག་བདུད་རྩིའི་བུམ་བཟང་ཞེས་
བྱ་བ་འདི་ནི། ཇོ་བོ་རྗེ་དཔལ་ལྡན་ཨ་ཏི་ཤ་དང་འབྲོམ་སྟོན་རྒྱལ་བའི་འབྱུང་གནས་གཉིས་
ཀྱིས་སྡེ་སྣོད་གསུམ་དང་རྒྱུད་སྡེ་བཞིས་བསྡུས་པའི་གསུང་རབ་དགོངས་འགྲེལ་དང་བཅས་
པ་ཐམས་ཅད་ཀྱི་དོན་གང་ཟག་གཅིག་གི་ཉམས་ལེན་གྱི་རིམ་པར་དྲིལ་བའི་ཚུལ་ལས་
བརྩམས་ཏེ་ལོ་གསུམ་གྱི་བར་དུ་བགྲོ་བ་མཛད་པའི་ཆོས་བཀའ་གདམས་གླེགས་བམ་ཕ་
ཆོས་སུ་གྲགས་པ་བྱང་ཆུབ་སེམས་དཔའི་ནོར་བུའི་ཕྲེང་བ་རྩ་འགྲེལ་གྱི་ལེའུ་ཉི་ཤུ་པར། ཇོ་
བོ་རྗེའི་ཞལ་ནས། ངས་ཆོས་ཐམས་ཅད་ཧྲིལ་ཏེ་དྲིལ་བ་གཅིག་ཁྱོད་ལ་སྦྱིན། ཆོས་བྱ་བ་
འདི་འདྲ་ཞིག་དགོས། མང་ན་ཉམས་སུ་མི་ལོན་པ་ཡིན། ལེགས་པ་མང་ན་འདམ་ཀ་མི་
རིག་པ་ཡིན། འདི་སེམས་ལ་ཟུངས་ཤིག བདག་ཐོངས་གཞན་ལོངས་འོད་གུར་ཞུགས། །
སྣང་ལྟོས་གཞི་ཆོད་ངོ་བོས་སྟོང་། །དཔྱད་ནས་མ་རྙེད་ལམ་དུ་སོང་། །ལམ་དེ་མི་ལྡོག་པ་
ཡིན་ནོ། །གནས་ལུགས་ཚད་མེད་རྒྱུད་ལ་དྲིལ། །འཁོར་བའི་སྡུག་བསྔལ་རྩད་ནས་ཆོད། །
དེ་ནི་མི་ལྡོག་པ་ཡིན་ནོ། །ནམ་མཁའ་གནས་ཀྱི་བར་དུ་བརྟེན། །ཆོས་ལུགས་མང་ཡང་རང་
ལུགས་བཟུང་། །ལུགས་ལ་མ་ཞེན་གཞན་ལའང་སློབས། །གཞན་ལུགས་དག་ལ་སྒྲོ་སྐུར་
སྤོངས། །ཐམས་ཅད་སློབས་ལ་གཅིག་ཏུ་དྲིལ། །ཞིང་ས་གཤིན་ན་གང་བཏབ་སྐྱེ། །བསམ་
པ་བཟང་ལ་འདོད་དགུ་འབྱུང་། །བརྩོན་འགྲུས་ཅན་ལ་བར་ཆད་མེད། །བླང་དོར་མཁས་པ་
ཐར་པར་འགྲོ། །སྣང་བའི་ཐབས་ཀྱིས་འགྲོ་བ་དྲོངས། །ཤེས་རབ་དབྱིངས་སུ་གཟིམས་ལ་
བཞུགས། །ཞེས་སྙིང་པོ་བསྡུ་བའི་མན་ངག་གསུངས་པ་འདིའི་དོན་མན་ངག་ཉམས་སུ་
ལེན་ཚུལ་གནད་ཚང་ཞིང་གོ་བདེ་བ་ཞིག་དགོས་ཞེས། ༧རྣམ་འདྲེན་རྒྱལ་བའི་དབང་པོའི་
ཇོ་ལགས་གཞུང་ལུགས་རབ་འབྱམས་ལ་མཁྱེན་པའི་སྤྱན་ཡངས་པ་རྗེ་དྲུང་བློ་བཟང་རྡོ་རྗེས་
-419-



བསྐུལ་བ་ལ་བརྟེན་ནས། བཀའ་གདམས་མན་ངག་འཛིན་པའི་རྒྱལ་ཁམས་པ་དགེ་སློང་ཡེ་
ཤེས་རྒྱལ་མཚན་གྱིས་ཕོ་བྲང་ཆེན་པོ་པོ་ཏ་ལའི་གཟིམ་ཆུང་བདེ་བ་ཅན་དུ་སྦྱར་བའོ།།
འདིས་ཀྱང་རྒྱལ་བའི་བསྟན་པ་རིན་པོ་ཆེ་ཕྱོགས་ཀུན་ཏུ་འཕེལ་ཞིང་རྒྱས་པར་
གྱུར་ཅིག། །།
༄༅། །ཐིག་ལེ་བཅུ་དྲུག་གི་བསྒོམ་བཟླས་ཉམས་
སུ་ལེན་ཚུལ་སྙིང་པོར་དྲིལ་བ་
བཞུགས་སོ། །
མཉམ་མེད་ཇོ་བོ་ཡབ་སྲས་འཕགས་པ་ཐུགས་རྗེ་ཆེན་པོའི་ལྷ་ཚོགས་
དངབཅས་པ་ལ་ཕྱག་འཚལ་ཞིང་སྐྱབས་སུ་མཆིའོ། །བྱང་ཆུབ་བར་དུ་རྗེས་སུ་
གཟུང་དུ་གསོལ། དེའང་ཐིག་ལེ་བཅུ་དྲུག་གི་ཉམས་ལེན་སྙིང་པོར་དྲིལ་ཏེ་ལག་ཏུ་བླང་
བའི་ཚུལནི། ལྷ་ཆོས་བདུན་ལྡན་གྱི་རྣམ་ཐར་ལས་གསུང་རབ་མཐའ་དག་གི་ཉམས་ལེན་
ཐིག་ལེ་བཅུ་དྲུག་ཏུ་འདུ་བ་དང་། དེ་རྗེས་དྲན་ལྔར་འདུ་ཞིང་། དེའང་བསྡུ་ན་ཐབས་ཤེས་
གཉིས་སུ་འདུ་བར་གསུངས་པས་རྗེས་དྲན་ལྔའི་གདམས་པ་ནི་རྗེ་བཙུན་སྒྲོལ་མས་སྩལ་བ་
ཡིན་ཏེ། ནོར་བུའི་ཕྲེང་བའི་ལེའུ་གཉིས་པ་ལས། སྲས་ཀྱི་ཐུ་བོ་སྤྱན་རས་གཟིགས། །ཁྱེད་
ཀྱི་རྗེས་འབྲང་ཁོ་མོས་སྐྱོང་། །ཁོ་མོའི་གདམས་པ་འདི་ལོང་ལ། །རྗེས་སུ་འབྲང་ལ་བསྟན་
པར་གྱིས། །སྐྱབས་གནས་བླ་མ་དྲན་པར་མཛོད། །ལུས་ནི་ལྷ་ཡི་རང་བཞིན་ཏེ། །ངག་ནི་
བཟླས་བརྗོད་རྒྱུན་པར་མཛོད། །འགྲོ་བ་མ་ལུས་ཕ་མར་སོམས། །སེམས་ཀྱི་གནས་ལུགས་
སྟོང་པར་སྤྱོད། །ལྔ་པོ་དེ་ཡི་སྐྱ་བར་ནས། །དགེ་རྩ་ཐམས་ཅད་དག་པར་མཛོད། །ཅེས་
གསུངས་པ་དེ་ཡིན་ལ། འདིའི་ཐོག་མཐར་སྦྱོར་རྒྱུ་གཉིས་ཀྱང་སྔ་མའི་འཕྲོ་དེ་མ་ཐག་ཏུ།
དེ་ཡི་སྔོན་དུ་གཟུངས་འདི་སྦྱོར། །བྱེ་བ་འགྱུར་དུ་རྒྱལ་བས་གསུངས། །སྲས་མཆོག་དེ་ནི་
- 421 -
•420-



འདི་ལྟ་སྟེ། །ཨོཾ་སམྦྷ་ར་སམྦྷ་ར་བྷི་མ་ན་ས་ར་མཧཱ་ཛམྦྷཱ་པ་ཧཱུཾ་ཕཊ་སྭཱཧཱ། སྲས་ཀྱི་ཐུ་བོ་དེང་
ཡང་ཉོན། །དེ་ནི་གོང་དུ་སྤེལ་བྱེད་ཡིན། །སྒྱུར་བར་བྱེད་པ་བསྔོ་བ་མཆོག །དུས་གསུམ་
དགེ་རྩ་མཆོག་བསགས་ པས། །མཆོག་རབ་མཆོག་གི་ལམ་ཉིད་ལ། །མཆོག་གི་སེམས་
ཀྱིས་མཆོག་ཏུ་བསྔོ། །དེ་ནི་སྒྱུར་བྱེད་བསྔོ་བ་ཡིན། །ཞེས་ཐུན་གྱི་མཐར་(མགོར་》འགྱུར་
སྔགས་བཟླ་བ་དང༌། མཇུག་ཏུ་བསྔོ་བ་བྱེད་ཚུལ་བཅས་གསུངས་སོ། །ཡང་དེ་དག་ཐབས་
ཤེས་གཉིས་སམ་ཟབ་རྒྱས་ཀྱི་ལམ་གཉིས་སུ་བསྡུས་ཏེ་ཉམས་སུ་ལེན་ཚུལ་ལེའུ་ཉི་ཤུ་པ་
ལས། ངས་ཆོས་ཐམས་ཅད་ཧྲིལ་ཏེ་དྲིལ་བ་ཞིག་ཁྱོད་ལ་སྦྱིན། བདག་ཐོང་གཞན་ལོང་འོད་
གུར་བཞུགས། །སྣང་ ལྟོས་གཞི་ཆོད་ངོ་བོས་སྟོང༌། །དཔྱད་ནས་ མ་རྙེད་ལམ་དུ་སོང་།
།ལམ་དེ་མི་ ལྡོག་པ་ཡིན་ནོ། །གནས་ལུགས་ཚད་མེད་རྒྱུད་ལ་དྲིལ། །འཁོར་བའི་སྡུག་
བསྔལ་རྩད་ནས་ཆོད། །ཅེས་པ་ནས། སྣང་བའི་ཐབས་ཀྱིས་འགྲོ་བ་དྲོངས། །ཤེས་ རབ་
དབྱིངས་ སུ་ གཟིམས་ལ་ བཞུགས། །ཧྲིལ་ཏེ་དྲིལ་ན་འདི་ཉིད་ཡིན། །ཞེས་ གསུངས་ པའི་
དགོངས་པ་རྗེ་བཙུན་ཡེ་ཤེས་རྒྱལ་མཚན་དཔལ་བཟང་པོས་བཀའ་གདམས་གླེགས་བམ་གྱི་
སྙིང་པོའི་མན་ངག་བདུད་རྩིའི་བུམ་བཟང་དུ་གསུངས་པ་བཞིན་ཡིན་ཏེ། མདོར་བསྡུས་ན་
སྟོང་ཉིད་སྙིང་རྗེའི་སྙིང་པོ་ཅན་ལས་མ་འདས་པས་འཕགས་མཆོག་ཐུགས་རྗེ་ཆེན་པོའི་རྣལ་
འབྱོར་ཉིད་ཡིན་ནོ། །འདིར་རྗེས་དྲན་ལྔའི་ཆིངས་དང་སྦྱར་ཏེ་ཉམས་སུ་ལེན་པ་ལ། མདུན་
གྱི་ནམ་མཁར་དངོས་བརྒྱུད་ཀྱི་བླ་མ་རྣམས་དང་རྒྱལ་བ་སྲས་བཅས་བཞུགས་
པར་བསམས་ཏེ། འདྲེན་པ་མཉམ་མེད་སྟོན་པ་བཅོམ་ལྡན་འདས། །གངས་རིའི་
མགོན་པོ་རྗེ་བཙུན་སྤྱན་རས་གཟིགས། །རྒྱལ་ཡུམ་སྒྲོལ་མ་བཅོམ་ལྡན་མི་གཡོ་
མགོན། །བཀའ་གདམས་ལྷ་མཆོག་བཞི་ལ་གསོལ་བ་འདེབས། །བྱམས་པ་
ཐོགས་མེད་x x x། །འཇམ་དབྱངས་ཡོད་མེད་ཕྱོགས་འཇིག་x x x། །
ཐུགས་རྗེ་ཆེན་པོ་བདེ་གཤེགས་x x x། །ལམ་བཟང་གསལ་མཛད་མགོན་པོ་
ཨ་ཏི་ཤ། །བཀའ་གདམས་བསྟན་པའི་མེས་པོ་རྒྱལ་བ་འབྲོམ། །ལེགས་པའི་
ཤེས་རབ་རྒྱལ་མཚན་བཞི་ལ་སོགས། །དངོས་བརྒྱུད་བླ་མ་རྣམས་ལ་གསོལ་བ་
འདེབས། །སྲིད་ལ་ཞེན་ལོག་ རྐྱེན་ངན་གྲོགས་ སུ་ཤར། །བདག་གཞན་མཉམ་
བརྗེས་རླབས་ཆེན་སྤྱོད་ལ་ཞུགས། །སྲིད་རྩ་དྲུངས་འབྱིན་ལྟ་བས་རྒྱས་བཏབ་སྟེ།།
ཐུན་མོང་ལམ་བཟང་བགྲོད་པར་བྱིན་གྱིས་རློབས། །གསང་སྔགས་སྒོར་ཞུགས་
དམ་ཚིག་ཚུལ་བཞིན་བསྲུང་། །ཟབ་གསལ་གཉིས་མེད་ལྷ་ཡི་རྣལ་འབྱོར་གྱིས། །
ཟུང་འཇུག་ སྙིང་གི་ཐིག་ལེ་མངོན་གྱུར་ནས། །འགྲོ་ཀུན་མགོན་དུ་འགྱུར་བར་
བྱིན་ གྱིས་རློབས། །སངས་རྒྱས་ཆོས་ཚོགས་མ་ ཚར་གསུམ་གྱིས་སྐྱབས་འགྲོ་སེམས་
བསྐྱེད་བྱས་ལ། སྐྱབས་ཡུལ་རྣམས་ རིམ་གྱིས་བསྡུས་ཏེ་རང་ལ་ཐིམ་པར་བསམ། རང་
ཉིད་ཐུགས་རྗེ་ཆེན་པོ་ཕྱག་གཉིས་པ་ནོར་བུའི་འཕྲེང་བ་དང་ཤེལ་གྱི་འཁར་བ་
སངས་རྒྱས་སྟོང་གིས་མཚན་པ་འཛིན་པ། མཉམ་པའི་སྟབས་ཀྱིས་བཞེངས་པའི་
སྐུ་གྱུར། མཆོད་པ་བསང་སྦྱངས།སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་
ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་པའི་ཡོ་བྱད་ཕུན་སུམ་
ཚོགས་པ་ཟག་པ་མེད་པའི་བདེ་བ་ཁྱད་པར་ཅན་སྐྱེད་པར་གྱུར། ཨོཾ་ཨགྷཾ་ནས།
སྤརཱ་ཨཱཧཱུྃ་གི་བར་གྱིས་བྱིན་གྱིས་བརླབ། འོད་གསལ་སྟོང་པའི་དབྱིངས་ལས་
སེམས་ ཀྱི་མདངས། །འཇའ་ཚོན་ གུར་ ནང་ པད་ དཀར་ ལྟེ་ བ་ ལ། །སྟེང་ དང་
ཕྱོགས་བཞི་འོག་རྣམས་ཡིག་དྲུག་གི །རང་བཞིན་གཞལ་ཡས་མཚན་ཉིད་རྫོགས་
- 422 -
- 423 -



པའི་དབུས། །ཧཱི༔ལས་བཀོད་པ་བསམ་གྱིས་མི་ཁྱབ་པའི། །རྒྱལ་བ་རྒྱ་མཚོ་ཕྱག་
སྟོང་སྤྱན་སྟོང་ལྡན། །མཐའ་ཀླས་རྒྱལ་བའི་ཞིང་ཀུན་སྐུ་ལ་གནས། །སྤྲུལ་པའི་
གར་གྱིས་མཁའ་མཉམ་འགྲོ་བ་འདྲེན། །དེ་ཡི་ཐུགས་ཀར་སྟོང་གསུམ་མི་མཇེད་
ཀྱི། །ཐིག་ལེ་སྔར་དང་མཚུངས་ པའི་ གཞལ་ཡས་དབུས། །ཐུབ་ཆེན་རྣམ་སྣང་
སྐྱབས་སྦྱིན་མཉམ་གཞག་ཅན། །ཐེག་གསུམ་འཕགས་ཚོགས་མཆོག་ཟུང་བཅས་
ཏེ་ བཞུགས། །གསུམ་ པ་ ཁ་ བ་ ཅན་ གྱི་ ཐིག་ལེ་ ཡི། །གཞལ་ ཡས་ དབུས་ སུ་
འཕགས་མཆོག་བཅུ་གཅིག་ཞལ། །གནས་ཁང་ཐིག་ལེར་འཕགས་མཆོག་ཕྱག་
གཉིས་པ། །སངས་རྒྱས་སྟོང་གིས་མཚན་པའི་འཁར་བ་བསྣམས། །དེ་ཡི་ཐུགས་
ཀར་ཡུམ་ཆེན་ཕྱག་བཞི་མ། །སྐྱབས་སྦྱིན་མཉམ་གཞག་རྡོ་རྗེ་གླེགས་བམ་འཛིན།
དེ་ནང་བདུད་འདུལ་ཐུབ་པའི་དབང་པོ་ནི། །ས་བཅུའི་བྱང་ཆུབ་སེམས་དཔའི་
ཚོགས་ཀྱིས་བསྐོར། །ཐིག་ལེ་བདུན་པར་འཕགས་མཆོག་ཕྱག་བཞི་པ། །རྩ་ཕྱག་
ཐལ་སྦྱར་ཤེལ་ཕྲེང་པད་དཀར་འཛིན། །ཐུགས་ཀར་རྒྱལ་ཡུམ་སྒྲོལ་མ་མརྒད་
མདོག །ཕྱག་གཡས་སྐྱབས་སྦྱིན་གཡོན་པས་ཨུཏྤལ་བསྣམས། །དེ་ནང་སྒྲོལ་མ་
ལྗང་ནག་དྲག་མོའི་གཟུགས། །གྲི་ཐོད་ཌ་མ་རུ་དང་ཁ་ཊཾ་འཛིན། །ཐིག་ལེ་བཅུ་
པར་ཁྲོ་རྒྱལ་མི་གཡོ་མགོན། །གཡོན་གྱི་པུས་བཙུགས་རལ་གྲི་ཞགས་པ་འཛིན།།
ཐུགས་ཀར་རྡོ་ རྗེ་འཆང་གི་རྣམ་པ་ཅན། །ཇོ་བོ་ཆེན་པོ་ལྷ་བཞི་སོགས་ ཀྱིས་
བསྐོར། །དེ་ནང་འབྲོམ་རྗེ་པད་དཀར་དྲིལ་བུ་བསྣམས། །ཕྱི་ནང་གསང་གསུམ་
སྤྲུལ་པའི་ཚོགས་བཅས་བཞུགས། །ཐིག་ལེ་བཅུ་གསུམ་པ་ལ་བྱམས་པ་མགོན།།
སྟེང་དུ་རྒྱ་ཆེན་སྤྱོད་བརྒྱུད་ཚོགས་བཅས་ དང༌། །དེ་ཡི་ཐུགས་ཀར་མགོན་པོ་
འཇམ་པའི་དབྱངས། །ཟབ་མོ་ལྟ་བའི་བླ་མ་བརྒྱུད་པར་བཅས། །འཇམ་མགོན་
ཐུགས་ཀར་ཁྱབ་བདག་རྡོ་རྗེ་འཆང་། །ཉམས་ལེན་བྱིན་རླབས་བརྒྱུད་ཀྱི་བླ་མས་
བསྐོར། །དེ་ནང་ཆོས་སྐུ་ཟག་མེད་ཡེ་ཤེས་དངོས། །རྣམ་པ་ལོངས་སྐུ་མཉམ་
གཞག་ཕྱག་རྒྱ་ཅན། །ཆོས་དབྱིངས་ངང་ལས་འགྲོ་དོན་མཁའ་ཁྱབ་ཏུ། །མཛད་
པའི་སྙིང་དབུས་བྱང་ཆུབ་ཐིག་ལེ་ནི། །ཁྱོན་ཡངས་གསལ་འཚེར་དབུས་སུ་རང་
གི་སེམས། །ཐིག་ལེ་སེར་པོ་འོད་འབར་རྒྱ་སྲན་ཙམ། །མེར་མེར་འཇུ་ཞིང་ཤིན་
ཏུ་རྒྱས་པ་ཡི། །བཙོ་མའི་གསེར་མདོག་ཐིག་ལེའི་རྒྱ་མཚོར་གྱུར། །ཀུན་གྱི་གནས་
གསུམ་ཡི་གེ་གསུམ་མཚན་པའི། །ཧཱུཾ་ཡིག་འོད་ཀྱིས་ཞིང་ཁམས་རབ་འབྱམས་
ནས། །ཡེ་ཤེས་པ་དང་དབང་ལྷ་སྤྱན་དྲངས་ཏེ། །བསྟིམ་ཞིང་དབང་བསྐུར་ས་
བོན་ གྱིས་མཚན་གྱུར། །དེ་ནས་གཞལ་ཡས་ཁང་ཐམས་ཅད་ཀྱི་སྒོ་ཅིག་ཅར་ཕྱེ་སྟེ་སོ་
སོར་ཡན་ལག་བདུན་པ་དང་མཆོད་པའི་ལྷ་མོ་རྣམས་ཀྱིས་མཆོད་པར་བསམས་ལ། ཕྱག་
དང་ཕྱག་ཡུལ་གཉིས་སྟོང་པའི། །རྣམ་དག་སྐུ་ལ་ཡེ་ཕྱག་འཚལ། །སྐྱེ་གནས་
འཇིག་པས་མ་གོས་པའི། །དྲི་མེད་མཆོད་ཚོགས་འབུལ་ལོ་ལྷ། །སྒོ་གསུམ་སྐྱེ་
གནས་འཇིག་བྲལ་བའི། །ཉེས་པའི་གཡང་ས་མཐོལ་ལོ་བཤགས། །སྟོང་ཡང་སྣ་
ཚོགས་སྐུར་སྟོན་པའི། །གྲངས་མེད་འདྲེན་ལ་རྗེས་ཡི་རང༌། །སྨོན་དང་མཚན་
མས་སྟོང་པ་ཡི། །འཁོར་ལོ་དབྱིངས་སུ་བསྐོར་དུ་གསོལ། །སྐྱེ་བས་སྟོང་པའི་
ཆོས་སྐུ་ཁྱེད། །ལྷུན་གྲུབ་གནས་པའི་རང་བཞིན་ལས། །གང་དུའང་འདའ་བར་
མ་མཛད་ཅིག །དགེ་བ་འདི་ཡིས་འཁོར་བ་རྣམས། །འདི་འདྲར་རྟོགས་ཏེ་འདི་
འདྲ་བའི། །གཞལ་ཡས་ཁང་དུ་འདྲོངས་གྱུར་ཏེ། །གསང་སྔགས་འདི་བཞིན་སྤྱོད་
-425 -
- 424 -



པར་བསྔོ། །གནས་སྐབས་ཀྲི་ཡའི་ལྷ་ལྔ་བཞིན། །པད་དཀར་སྟོང་ལྡན་ལྟེ་བ་ལ།།
ཟླ་བ་ཞུན་མའི་གདན་སྟེང་དུ། །ཕྱི་ནང་གསང་བ་དེ་ཉིད་ཀྱི། །བསྐྱེད་རྫོགས་
མཆོག་ཏུ་བསྔགས་པར་ཤོག །གློ་བུར་འདི་ཡང་ཆོས་དབྱིངས་ལས། །ཐ་དད་ཅི་
ཡང་ཡོད་མ་མཆིས། །ཐ་དད་མེད་པར་ཕུན་ཚོགས་པའི། །བཀྲ་ཤིས་ཕུན་སུམ་
ཚོགས་པར་ཤོག །གཙང་མ་རིགས་ཀྱི་བཀྲ་ཤིས་ཤོག །ཐོག་མཐའ་བར་གསུམ་
གཙང་མ་ལས། །གཡོས་པ་མེད་པའི་བཀྲ་ཤིས་ཤོག །ཅེས་ཡན་ལག་བདུན་པ་ཕུལ།
རྒྱལ་བ་རྒྱ་མཚོ་མ་སོགས་ཚིགས་བཅད་དང་སྦྲགས་པའམ། བསྡུ་ན། ཨོཾ་སཎྚ་ཏ་ཐཱ་ག་ཏ་
ཨགྷཾ་ པྲ་ ཏིཙྪ ཧཱུྃ་ སྭཱཧཱ། དེ་བཞིན་དུ། པཱདཾ། པུ། དྷཱ་ པེ། ཨཱ་ ལོ་ཀེ། གནྡྷེ། ནེ་ཝིད།
ཤཔྟ། རཱུ་ པ། ཤཔྟ། གནྡྷེ། ར་ ས། སྤྱན་ པྲ་ཏིཙྪ ཧཱུཾ་ སྭཱཧཱ། ཞེས་ཆུ་གཉིས་ཉེར་སྤྱོད་
རོལ་མོ་འདོད་ཡོན་ལྔ་རྣམས་དབུལ། རབ་འབྱམས་རྒྱལ་དང་རྒྱལ་སྲས་རྒྱལ་
བའི་ཡུམ། །རྒྱལ་བའི་བསྟན་སྲུང་ཀུན་འདུས་ལྷ་མཆོག་བཞི། །མི་ཡི་རྣམ་རོལ་ཇོ་
བོ་ཡབ་སྲས་སོགས། །བསླུ་མེད་སྐྱབས་མཆོག་རྣམས་ལ་གུས་པས་བསྟོད། །ཁྱད་
པར་ཆོས་སྐུའི་སྙིང་པོར་ཐབས་ཤེས་ཟུང་། །ཐིག་ལེའི་རྣམ་པར་ཤར་ལ་བདག་
བསྟོད་ན། །ལྷ་ ཆོས་ བདུན་ གྱི་ སྙིང་ཁུ་ ཐིག་ལེའི་བཅུད། །ཚེ་འདིར་ མངོན་ དུ་
འགྱུར་བར་བྱིན་གྱིས་རློབས། །དེ་ནས་ཡང་རང་ཐུགས་རྗེ་ཆེན་པོ་ཕྱག་གཉིས་པའི་
རྣམ་པ་ལོགས་སུ་ཕྱེ་བས་སྣ་དྲངས་ཏེ་མར་གྱུར་སེམས་ཅན་ཐམས་ཅད་ཀྱིས་རྒྱལ་
བ་རྒྱ་མཚོ་སོགས་ཕྱི་མ་རྣམས་ལ་ཕྱག་དང་སྐོར་བ་བྱས་ཏེ་གསོལ་བ་བཏབ། ཁྱད་
པར་རང་གི་དུས་གསུམ་དུ་བསགས་པའི་དགེ་ཚོགས་ཐམས་ཅད་ཀྱང་འགྲོ་བ་
མགོན་དང་སྐྱབས་མེད་པ་རྣམས་ལ་ཕན་པ་དང་བདེ་བའི་རྒྱུ་གང་ལ་གང་འཚམ་
གྱི་ཉེར་འཚོའི་རྟེན་དུ་འགྱུར་བའི་ཕྱིར་ལྷ་ཚོགས་རྣམས་ལ་མཆོད་པའི་སྤྲིན་དང་
བཅས་ཏེ་ཕུལ་བས་ཟག་མེད་ཀྱི་བདེ་བས་དགྱེས། གནས་གསུམ་གྱི་ཡི་གེ་གསུམ་
དང་ཁྱད་པར་ཐུགས་ཀའི་ས་བོན་སྔགས་ཕྲེང་དང་བཅས་པ་ལས་འོད་དང་བདུད་
རྩིའི་རྒྱུན་བྱུང་། བདག་དང་སེམས་ཅན་ཐམས་ཅད་ཀྱི་ལས་ཉོན་སྡིག་སྒྲིབ་བག་
ཆགས་དང་བཅས་པ་སྦྱངས་ནས་སྐུ་གསུང་ཐུགས་ཀྱི་བྱིན་རླབས་ཐོབ། ཐུགས་ཀ་
ཕྱེ་ནས་ནང་མ་ནང་མར་ཕྱག་དང་སྐོར་བ་མཆོད་པ་སོགས་གོང་བཞིན་བྱས་པས་
ཐམས་ཅད་ཀྱི་བྱིན་རླབས་ཐོབ་པར་ བསམས་ལ། སོ་སོའི་སྔགས་སྒྲུབ་དཀྱིལ་རྣམས་སུ་
འབྱུང་བ་ལྟར་བཟླ་བའམ། ཐམས་ཅད་ལ་ཡིག་དྲུག་བཟླས་ཀྱང་ཆོག་པར་བཀའ་གདམས་
གླེགས་བམ་གྱི་ཆ་ལག་ཏུ་གསུང་། དེར་མ་ཟད་ཐུགས་རྗེ་ཆེན་པོའི་སྐུའི་བ་སྤུའི་བུ་ག་རེར་
ཡང་དཀྱིལ་འཁོར་གྱི་ལྷ་ཚོགས་རྒྱལ་བ་སྲས་བཅས་བཞུགས་ཚུལ། ཡི་གེ་དྲུག་པའི་བཟླས་
བརྗོད་བྱེད་ཚུལ་ཟབ་ཤོས་ལ་དམིགས་རྣམ་འདི་འདྲ་ཞིག་དགོས་ཚུལ་ཟ་མ་ཏོག་བཀོད་པའི་
མདོ་ལ་ཞིབ་ཏུ་བརྟག་ན་གསལ་ཞིང་། མགོན་པོ་གསེར་གླིང་པས་ཀྱང་དེ་ལྟར་གསུངས་
ཡོད་པས་བཟླས་པ་ཡིག་དྲུག་གཅིག་པུར་རྩལ་འདོན་བྱས་ན་ལེགས་ལ། ཐིག་ལེ་ཐམས་
ཅད་ཀྱི་ནང་དུ་བདག་དང་སེམས་ཅན་ཐམས་ཅད་ཀྱིས་ཕྱག་མཆོད་སོགས་དུས་མཉམ་དུ་
བྱེད་པའི་དམིགས་པ་བསྐྱངས་ནའང་ཆོག་གོ །དེ་ནས་ལྷག་ཆད་སྐོང་བའི་ཕྱིར་ཡིག་བརྒྱ་ཅི་
མང་བཟླ། མཆོད་བསྟོད་གོང་བཞིན་བྱ། བརྒྱུད་པ་གསུམ་ལྡན་བླ་མ་ཐམས་ཅད་དང་།
ཡི་དམ་ཐུགས་རྗེ་ཆེན་པོའི་ལྷ་ཚོགས་དང་། །ཇོ་བོ་ཡབ་སྲས་ཐུགས་རྗེ་ཅན་རྣམས་
ཀྱིས། །བདག་གི་སྨོན་པའི་གནས་འདི་འགྲུབ་པར་མཛོད། །འདིས་མཚོན་དུས་
གསུམ་དགེ་ཚོགས་བསྡོམས་པའི་མཐུས། །བདག་དང་མཁའ་མཉམ་འགྲོ་བ་མ་
ལུས་པ། །བརྒྱུད་པ་གསུམ་ལྡན་བླ་མ་དམ་པ་ཡིས། །ཚེ་རབས་ཀུན་ཏུ་འབྲལ་
-426-
-427-



ཀྱི་བཀྲ་ཤིས་ཤོག །ཐབས་ཤེས་ཟུང་འཇུག་རིམ་གཉིས་རྣལ་འབྱོར་ཟབ་མོའི་
བཀྲ་ཤིས་ཤོག །ཕན་བདེའི་གཞིར་གྱུར་ཐུབ་བསྟན་ཕྱོགས་བཅུར་རྒྱས་པའི་བཀྲ་
ཤིས་ཤོག །འགྲོ་ཀུན་ཐེག་མཆོག་ཆོས་ཀྱི་དཔལ་ལ་སྤྱོད་པའི་བཀྲ་ཤིས་ཤོག །
ཅེས་ཤིས་པ་བརྗོད་པས་མཐའ་བརྒྱན་པར་བྱའོ། །
གསུང་རབ་ཀུན་གྱི་དགོངས་པའི་མཐིལ། །ཇོ་བོ་ཡས་སྲས་ཐུགས་ཀྱི་བཅུད།།
སྙིང་གི་ཐིག་ལེའི་རྣལ་འབྱོར་གྱིས། །འགྲོ་ཀུན་སྨིན་ཅིང་གྲོལ་གྱུར་ཅིག །
ཅེས་ཐིག་ལེ་བཅུ་དྲུག་གི་བསྒོམ་བཟླས་ཉམས་སུ་ལེན་ཚུལ་སྙིང་པོར་དྲིལ་བ་འདི་ནི་
མང་དུ་ཐོས་བའི་དོན་ཡང་དག་པའི་སྒྲུབ་པ་ལ་གཞོལ་བའི་རི་ཁྲོད་པ་ཡོན་ཏན་རྒྱ་མཚོས་
བསྐུལ་ངོར་༧བཙུན་པ་དཀོན་མཆོག་བསྟན་པའི་སྒྲོན་མེས་སྦྱར་བའི་ཡི་གེ་པ་ནི་སྔགས་རམ་
པ་དཀོན་མཆོག་ཀུན་དགའོ།། །།
མེད་རྗེས་གཟུང་སྟེ། །བཀའ་གདམས་རྣམ་ཐར་གཙང་མ་མཐར་ཕྱིན་ཤོག །སྐྱེས་
བུ་གསུམ་གྱི་ལམ་དུ་གསུང་རབ་ཀུན། །བསྡུས་ཏེ་ཉམས་སུ་བླངས་པས་རྒྱུད་
སྦྱངས་ནས། །གསང་ཆེན་སྒོར་བཞུགས་དམ་ ཚིག་ ཚུལ་བཞིན་བསྲུང་། །ཟུང་
འཇུག་སྙིང་གི་ཐིག་ལེ་འགྲུབ་པར་ཤོག །ལྷ་བཞིས་ལུས་དང་སྡེ་སྣོད་གསུམ་གྱིས་
ངག །བསླབ་པ་གསུམ་གྱིས་སེམས་བརྒྱན་རྗེས་དྲན་ལྔའི། །ཉམས་ལེན་མཐར་
ཕྱིན་འགྲོ་ཀུན་སྒྲོལ་བ་ལ། །རྒྱལ་བ་རྒྱ་མཚོ་ཉིད་དང་མཚུངས་པར་ཤོག །གསང་
ཆེན་སྙིང་གི་ཐིག་ལེའི་གདམས་པ་མཆོག །དབེན་པའི་གནས་སུ་ཉམས་སུ་ལེན་
པ་ལ། །ཇོ་བོའི་བཀའ་སྲུང་དགུ་བཅུ་རྩ་གཉིས་ཀྱིས། །གཡེལ་བ་མེད་པར་རྟག་
ཏུ་གྲོགས་བྱེད་ཤོག །རང་གི་ཐུགས་ཀའི་བྱང་ཆུབ་ཀྱི་ཐིག་ལེའི་འོད་ཟེར་གྱིས་
སྣོད་བཅུད་མཐའ་དག་བསྡུས་ཏེ་ཕྱི་བཀོད་པ་བསམ་གྱིས་མི་ཁྱབ་པའི་ཐིག་ལེ་ལ་
ཐིམ། ཐིག་ལེ་ཕྱི་མ་བཅོ་ལྔ་པོ་རང་རང་གི་གཙོ་བོའི་མདོག་ཅན་གྱིས་ཐིག་ལེའི་
རྣམ་པར་གྱུར་ཏེ། ནང་མ་ནང་མ་ལ་ཐིམ་ཞིང་། བདག་ཉིད་སངས་རྒྱས་ཆོས་ཀྱི་
སྐུའང་ཡི་གེ་གསུམ་དང༌། དེའི་ ༀ་ཨཱལ་ཐིམ། ཨཱཧཱུྃ་ ལ་ ཐིམ། ཧཱུྃ་བྱང་ཆུབ་ཀྱི་
ཐིག་ལེ་ལ་ཐིམ་སྟེ་ཐབས་ཤེས་ཟུང་འཇུག་གི་ངོ་བོར་གྱུར། དེའི་ངང་ལས་སླར་
ཡང་ཐུགས་ རྗེ་ཆེན་ པོ་ ཞལ་གཅིག་ཕྱག་གཉིས་པའི་སྐུར་བཞེངས་པར་ གྱུར།
ལེགས་ཚོགས་ཀུན་གྱི་འབྱུང་གནས་བླ་མ་རྣམས་ཀྱི་བཀྲ་ཤིས་ཤོག །སྐུ་གསུམ་
མངོན་དུ་གྱུར་པ་སངས་རྒྱས་རྣམས་ཀྱི་བཀྲ་ཤིས་ཤོག །ཐོག་མཐའ་བར་དུ་དགེ་
བ་དམ་པའི་ཆོས་ཀྱི་བཀྲ་ཤིས་ཤོག །བསླབ་གསུམ་རྣམ་པར་དག་པ་དགེ་འདུན་
རྣམས་ཀྱི་བཀྲ་ཤིས་ཤོག །བདག་གཞན་མཉམ་བརྗེ་རིན་ཆེན་བྱང་ཆུབ་སེམས་
བ 429-
-428-



༄༅། །བཀའ་གདམས་ཐིག་ལེ་བཅུ་དྲུག་གི་སྒྲུབ་དཀྱིལ་
ཕུལ་བྱུང་དགོངས་རྒྱན་སྙིང་པོ་ཞེས་
བྱ་བ་བཞུགས་སོ། །
ཨོཾ་སྭསྟི། སྡོམ་བརྩོན་གནས་ལྔ་ཀུན་མཁྱེན་མར་མེ་མཛད། །འབྲོམ་སྟོན་
རྒྱལ་བ་རྒྱ་མཚོའི་འབྱུང་གནས་མཆོག །ཟབ་རྒྱས་བྱིན་རླབས་བརྒྱུད་པའི་བླ་མ་
དང༌། །ཡི་དམ་ལྷ་བཞིའི་ཞབས་ལ་གུས་བཏུད་ནས། །བཀའ་གདམས་ལྷ་ཆོས་
ཆུ་ཤེལ་དབང་པོའི་ཁམས། །བཅུ་དྲུག་ཐིག་ལེའི་ཆ་ཤས་ཡོངས་རྫོགས་པ། །དེང་
དུས་འགྲོ་བློའི་ཀུན་དའི་དགའ་སྟོན་དུ། །བྱིན་འདི་མ་དག་སྣོད་སྐྱོན་སྤོངས་ལ་
བཅུ་དྲུག་ལ་ཉུང་མཐར་བྱས་པ་དང༌། མདུན་དུ་ཀུན་འདུས་ཀྱི་དཀར་གཏོར། རྡོར་དྲིལ།
མཎྜལ་སོགས་དགོས་པའི་ཡོ་བྱད་རྣམས་ཕྱག་ལེན་ལྟར་འདུ་བྱ་བའོ། །
གཉིས་པ་ནི། འདིར་བདག་མདུན་བུམ་གསུམ་འཇུག་པ་གཅིག་ཏུ་སྒྲུབ་པ་ཡིན་པས་
དཀྱིལ་འཁོར་གྱི་ནུབ་ནས་ཤར་དུ་ཕྱོགས་པར་འཁོད་ནས། འོད་ དཔག་མེད་མགོན་
དཔལ་ལྡན་མར་མེ་མཛད། །སྤྱན་རས་གཟིགས་དབང་རྒྱལ་བའི་འབྱུང་གནས་
འབྲོམ། །ལེགས་པའི་ཤེས་རབ་ ཤེས་ རབ་རྒྱལ་མཚན་དང༌། །གཞོན་ནུ་རྒྱལ་
མཚན་རྣམས་ལ་གསོལ་བ་འདེབས། །རིན་ཆེན་རྒྱལ་མཚན་དར་མ་རྒྱལ་མཚན་
དཔལ། །བྱང་ཆུབ་བཟང་པོ་ནམ་མཁའ་རིན་ཆེན་ཞབས། །གཞོན་ནུ་བློ་གྲོས་ཉི་
མ་རྒྱལ་མཚན་དང་། །རིན་ཆེན་བྱང་ཆུབ་རྣམས་ལ་x། །རིགས་ཀྱི་བདག་པོའི་
དཔལ་དང་བྱང་ཆུབ་དཔལ། །བསོད་ནམས་འོད་ཟེར་ སངས་རྒྱས་བཟང་པོའི་
ཞབས། །བསོད་ནམས་བཟང་པོ་དཔལ་འབྱོར་བཟང་པོ་དང༌། །སེང་གེ་རྒྱལ་
མཚན་རྣམས་ ལ་X། །ཐུགས་ རྗེ་ དཔལ་བ་ཀུན་མཁྱེན་དགེ་འདུན་གྲུབ། །ཡེ་
ཤེས་རྩེ་མོ་དགེ་འདུན་རྒྱ་མཚོའི་དཔལ། །བདེ་ལེགས་ཉི་མ་ནམ་མཁའ་རྒྱལ་
མཚན་དང༌། །རྒྱལ་བ་ཡབ་སྲས་རྣམས་ལ་X། །འཇམ་དབྱངས་ གྲགས་པ་ རྗེ་
འཇམ་དབྱངས་ གྲགས་པས་པཎ་ཆེན་ཆོས་རྒྱན་དང་རྒྱལ་མཆོག་ལྔ་བ་གཉིས་ཀ་ནས་ཞུས།
བསྟན་འཛིན་འཕྲིན་ལས་ཆེ། །བློ་བཟང་ཆོས་འཛིན་ཕུན་ཚོགས་རྒྱ་ མཚོའི་
ཞབས། །ཡེ་ཤེས་མཐའ་ཡས་དཀོན་མཆོག་འཇིགས་མེད་དང༌། །རྩ་ བའི་བླ་མ་
རྣམས་ལ་གསོལ་བ་འདེབས། །ཟབ་རྒྱས་བྱིན་རླབས་བརྒྱུད་ལྡན་བླ་མ་དང་། །ཡི་
དམ་ལྷ་བཞིའི་བྱིན་རླབས་སྙིང་དབུས་སུ། །ཞུགས་ནས་ས་ལམ་བགྲོད་པ་མཐར་
ཉོན། །
འདིར་བཀའ་གདམས་ཐིག་ལེ་བཅུ་དྲུག་གི་རས་བྲིས་སམ་བསམ་གཏན་གྱི་དཀྱིལ་
འཁོར་ལ་བརྟེན་པའི་སྒྲུབ་དཀྱིལ་མདོར་བསྡུས་ཉམས་སུ་བླང་བདེ་བར་འགོད་པ་ལ་བཞི།
བཅའ་གཞི་གཤམ་པ། བདག་མདུན་བུམ་གསུམ་བསྒྲུབ་པ། དབང་བླང་བ། མཇུག་གི་ཆོ་
གའོ། །དང་པོ་ནི། མཚན་ཉིད་དང་ལྡན་པའི་སྒྲུབ་པ་པོས་གནས་ཁང་ལ་ཆག་ཆག་དང་བྱི་
དོར་ལེགས་པར་བྱས་ལ། སྟེགས་བུའི་ཁར་དཀྱིལ་ཐང་བཀྲམ་པའི་སྟེང་དུ་མཉྫིའི་ཁར་རྣམ་
རྒྱལ་བུམ་པ་དང་ཤར་དུ་ལས་བུམ་བཀོད། དཀྱིལ་འཁོར་གྱི་མཐར་མཆོད་པ་བདུན་ཚར་
ཁ 430-
•431-



སོན་ཏེ། །ཟུང་འཇུག་བྱང་སེམས་ཐིག་ལེ་འགྲུབ་པར་ཤོག །ཅེས་བླ་བརྒྱུད་གསོལ་
འདེབས་བྱ། བདག་དང་འགྲོ་བ་སེམས་ཅན་ཐམས་ཅད་དུས་འདི་ནས་བཟུང་སྟེ་
ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ། རྐང་གཉིས་རྣམས་ཀྱི་མཆོག་སངས་
རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། །ཆོས་རྣམས་ཀྱི་མཆོག་ཞི་བ་
འདོད་ཆགས་དང་བྲལ་བའི་ཆོས་ལ་སྐྱབས་སུ་མཆིའོ། །ཚོགས་རྣམས་ཀྱི་མཆོག་
འཕགས་པ་བྱང་ཆུབ་སེམས་དཔའ་ཕྱིར་མི་ལྡོག་པའི་དགེ་འདུན་ཆེན་པོ་ རྣམས་
ལ་སྐྱབས་སུ་མཆིའོ། །ལན་གསུམ་གྱིས་སྐྱབས་འགྲོ་བྱ། ཕྱོགས་བཅུ་ན་བཞུགས་
པའི་སངས་རྒྱས་དང་བྱང་ཆུབ་སེམས་ དཔའ་ཐམས་ཅད་བདག་ལ་དགོངས་སུ་
གསོལ། བདག་དང་མཁའ་མཉམ་གྱི་སེམས་ཅན་མ་ལུས་པ་ཐམས་ཅད་ཀྱིས།
སྐྱེ་བ་འདི་དང་སྐྱེ་བ་གཞན་དག་ཏུ་སྦྱིན་པའི་རང་བཞིན་དང་། ཚུལ་ཁྲིམས་ཀྱི་
རང་བཞིན་དང་། སྒོམ་པའི་རང་བཞིན་གྱི་དགེ་བའི་རྩ་བ་ཅི་བགྱིས་པ་དང་།
བགྱིད་དུ་སྩལ་བ་དང་། བགྱིས་པ་ལ་རྗེས་སུ་ཡི་རང་བའི་དགེ་བའི་རྩ་བ་དེས།
ཇི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་རྣམས་དང༌། ས་ཆེན་པོ་ལ་རབ་ཏུ་ཞུགས་པའི་བྱང་ཆུབ་སེམས་དཔའ་
ཆེན་པོ་རྣམས་ཀྱིས། དང་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
ཐུགས་བསྐྱེད་པར་མཛད་པ་དེ་བཞིན་དུ། བདག་སོགས་སེམས་ཅན་ཐམས་ཅད་
ཀྱིས་ཀྱང་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ།
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཆེན་པོ་ལ་སེམས་བསྐྱེད་པར་
བགྱིའོ། །སེམས་ཅན་མ་བསྒྲལ་པ་རྣམས་བསྒྲལ་བར་བགྱིའོ། །མ་གྲོལ་བ་རྣམས་
• 432 -
དགྲོལ་བར་བགྱིའོ། །དབུགས་མ་ཕྱུང་བ་རྣམས་དབུགས་དབྱུང་བར་བགྱིའོ།།
ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་འདའ་བར་་་་་་་་
བགྱིའོ། །ལན་གསུམ་གྱིས་སེམས་བསྐྱེད། ཨོཾ་སྭ་བྷཱ་ཝ་ཤུདྡྷསརྦ་དྷརྨཱསཱ་བྷཱ་ཝ་
ཤུདྡྷོཉཧཾ། སྣོད་བཅུད་ཀྱིས་བསྡུས་པའི་ཆོས་ཐམས་ཅད་སྟོང་པ་ཉིད་དུ་གྱུར། སྟོང་
པའི་ངང་ལས་རང་གི་སེམས་ཀྱི་ཆ་ཤས་ལས་གྲུབ་པའི་འཇའ་ཚོན་སྣ་ལྔའི་གུར་
ཁྱིམ་གྱི་དབུས་སུ་པད་དཀར་འདབ་མ་སྟོང་ལྡན་གྱི་ལྟེ་བར། གཞལ་ཡས་ཁང་གྲུ་
བཞི་སྒོ་བཞི་འདོད་སྣམ་ཕ་གུ་དྲ་བ་དྲ་ཕྱེད་མདའ་ཡབ་པུ་ཤུ་རྒྱན་རྟ་བབས་སོགས་
མཚན་ཉིད་ཐམས་ཅད་ཡོངས་སུ་རྫོགས་པ། ནང་གི་སྟེང་ཨོཾ་དཀར་པོ། ཤར་མ་
དཀར་པོ། ལྷོ་ཎི་སེར་པོ། ནུབ་པད་དམར་པོ། བྱང་མེ་ལྗང་གུ། འོག་ཧཱུྃ་སྔོན་པོ།
ཁ་དོག་དང་དབྱིབས་རྣམས་མ་འདྲེས་པར་སོ་སོར་བཀྲ་བའི་གཞལ་ཡས་ཁང་གི་
ནང་དུ་པཾ་ལས་པདྨ་དཀར་པོ་འདབ་མ་སྟོང་ལྡན་གྱི་ལྟེ་བར་ཨ་ལས་ཟླ་བའི་
དཀྱིལ་འཁོར་གྱི་སྟེང་དུ་ཧཱུྃལས་ཐིག་ལེ་དཀར་པོ་ནམ་མཁའ་ལྟར་མཐའ་དང་
བྲལ་བའི་རང་བཞིན་ཅན་ཡོངས་སུ་གྱུར་པ་ལས། བཀོད་པ་བསམ་གྱིས་མི་ཁྱབ་
པའི་ཐུགས་རྗེ་ཆེན་པོ་རྒྱལ་བ་རྒྱ་མཚོ་ནམ་མཁས་གར་ཁྱབ་ཏུ་སྐུས་ཁྱབ་པ། དབུ་
གཅིག་ཕྱག་སྟོང་སྤྱན་སྟོང་དང་ལྡན་པ། རྩ་ཞལ་དཀར་གཡས་དམར་གཡོན་ལྗང་།
དེའི་སྟེང་གི་ཞལ་དབུས་ལྗང་གཡས་དཀར་གཡོན་དམར། དེའི་སྟེང་གི་ཞལ་
དབུས་དམར་གཡས་ལྗང་གཡོན་དཀར་བ། དེའི་སྟེང་ན་ཁྲོ་ཞལ་ནག་པོ་མཆེ་བ་
གཙིགས་པ། སྤྱན་གསུམ་པ། རལ་བ་དམར་སེར་གྱེན་དུ་བརྫེས་པ། དེའི་སྤྱི་
བོར་ཞི་བའི་ཞལ་དམར་པོ་གཙུག་ཏོར་ཅན། རྩ་བའི་ཕྱག་དང་པོ་གཉིས་ཐུགས་
- 433 -



ཀར་ཐལ་མོ་སྦྱར་བ། གཡས་གཉིས་པ་ན་བགྲང་འཕྲེང་། གསུམ་པས་ཡི་དྭགས་
ཀྱི་སྐོམ་པ་སེལ་བ། བཞི་པ་ན་འཁོར་ལོ། གཡོན་གྱི་གཉིས་པ་ན་པདྨ། གསུམ་པ་
ན་རིལ་བ་སྤྱི་བླུགས། བཞི་པ་ན་མདའ་གཞུ་འཛིན་པ། ཕྱག་ལྷག་མ་དགུ་བརྒྱ་
དང་དགུ་བཅུ་རྩ་གཉིས་པོ་ཐམས་ཅད་མཆོག་སྦྱིན་མཛད་པ། ཞབས་རྡོ་རྗེ་སྐྱིལ་
ཀྲུང་གིས་བཞུགས་པ། བ་སྤུའི་བུ་ག་རེ་རེ་ན་སངས་རྒྱས་ཀྱི་ཞིང་གྲངས་མེད་པ།
དེ་རྣམས་ན་སངས་རྒྱས་བྱང་སེམས་མཐའ་ཀླས་པ་བཞུགས་པ། གནས་གསུམ་
གྱི་ཡིག་འབྲུ་ལས་འོད་ཟེར་གྱི་ཚོགས་འཕྲོས་པས་སེམས་ཅན་གྱི་དོན་དཔག་ཏུ་
མེད་པ་མཛད་པ། དེའི་ཐུགས་ཀར་ཐིག་ལེ་གཉིས་པ་མི་མཇེད་ཀྱི་ཐིག་ལེ་སྔར་ལྟ་
བུའི་གཞལ་ཡས་ཁང་གི་ནང་དུ་པད་ཟླའི་སྟེང་ན་ཨོ་སེར་པོ་ལས་ཐུབ་པ་ཆེན་པ་་་་
རྣམ་པར་སྣང་མཛད་གངས་ཆེན་མཚོ་སྤྲུལ་སྐུའི་ཆ་བྱད་ཅན། གཡས་སྐྱབས་སྦྱིན་
གྱི་ཕྱག་རྒྱ་དང་གཡོན་མཉམ་གཞག་མཛད་པ། གཡས་གཡོན་དུ་མཆོག་ཟུང་
བཞེངས་ཏེ་བཞུགས་པ། ཐེག་པ་གསུམ་གྱི་འཁོར་ཚོགས་རྒྱ་མཚོས་བསྐོར་བ།
དེའི་ཐུགས་ཀར་ཐིག་ལེ་གསུམ་པ་ཁ་བ་ཅན་གྱི་ཐིག་ལེ་གཞལ་ཡས་ཁང་གི་ནང་
དུ་པད་ཟླའི་སྟེང་ན་ཧྲིདཀར་པོ་ལས་སྤྱན་རས་གཟིགས་རྒྱལ་བ་རྒྱ་མཚོ་བཀོད་པ་
བསམ་གྱིས་མི་ཁྱབ་པ་ཇི་ལྟ་བ་བཞིན་བཞུགས་པ། དེའི་ཐུགས་ཀར་ཐིག་ལེ་བཞི་
པ་དབུ་རུ་བྱང་ཕྱོགས་ཀྱི་ཐིག་ལེ་གཞལ་ཡས་ཁང་གི་ནང་དུ་པད་ཟླའི་སྟེང་ན་
ཧྲིདཀར་པོ་ལས་འབྲོམ་ཤེལ་གྱི་ཁྱེའུ་དཀར་པོ་ཞི་ཞིང་འཛུམ་པ། དབུ་སྐྲ་མཐིང་
ག་དཔུང་པའི་ཐད་དུ་སླེབས་པ། གཡས་ཤེལ་དཀར་གྱི་འཕྲེང་བ་དང་། གཡོན་
ཤེལ་གྱི་འཁར་བ་རྩེ་མོར་པད་མ་དཀར་པོ་འདབ་མ་སྟོང་ལྡན་གྱི་ལྟེ་བར་ཟླ་
-434 -
གདན་ལ་ཡུམ་ཆེན་མོ། གཡས་སུ་བླ་མ་མར་མེ་མཛད། གཡོན་དུ་རྒྱལ་བ་ཤཱཀྱ་
ཐུབ་པ། འདབ་མ་སྟོང་ལ་སངས་ རྒྱས་ སྟོང་བཞུགས་པས་མཚན་པ་འཛིན་པ།
ཞབས་གཉིས་མཉམ་པའི་སྟབས་ཀྱིས་བཞེངས་པ། དེའི་ཐུགས་ཀར་ཐིག་ལེ་ལྔ་
པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཨ་སེར་པོ་ལས་ཡུམ་ཤེར་ཕྱིན་མ་
སེར་མོ་ཞལ་གཅིག་ཕྱག་བཞི་མ། གཡས་དང་པོ་ཐུགས་ཀར་སྐྱབས་སྦྱིན་གྱི་ཕྱག་
རྒྱ་དང་གཡོན་དང་པོ་མཉམ་གཞག་མཛད་པ། གཡས་འོག་མས་རྡོ་རྗེ་དང་གཡོན་
འོག་ མས་ གླེགས་ བམ་ འཛིན་ པ། ཞབས་ རྡོ་ རྗེ་ སྐྱིལ་ཀྲུང་གིས་བཞུགས་པ།
འཁོར་ཕྱོགས་བཅུའི་རྒྱལ་བ་སྲས་བཅས་ཀྱིས་བསྐོར་བ། དེའི་ཐུགས་ཀར་ཐིག་
ལེ་དྲུག་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་མུ་སེར་པོ་ལས་ཐུབ་པ་
བདུད་འདུལ་སྤྲུལ་སྐུའི་ཆ་བྱད་ཅན། གཡས་ས་གནོན་གྱི་ཕྱག་རྒྱ་དང་གཡོན་
མཉམ་གཞག་མཛད་པ། འཁོར་ས་བཅུའི་ བྱང་ཆུབ་སེམས་དཔའ་འབའ་ཞིག་
གིས་བསྐོར་བ། དེའི་ཐུགས་ཀར་ཐིག་ལེ་བདུན་པ་གཞལ་ཡས་ཁང་གི་ནང་དུ་
པད་ཟླའི་སྟེང་ན་ཧྲིདཀར་པོ་ལས་སྤྱན་རས་གཟིགས་ཞལ་གཅིག་ཕྱག་བཞི་པ།
དང་པོ་གཉིས་ཐུགས་ཀར་ཐལ་མོ་སྦྱར་བ། འོག་མ་གཉིས་ཤེལ་ཕྲེང་དང་པད་
དཀར་ འཛིན་པ། ཞབས་ རྡོ་ རྗེ་ སྐྱིལ་ཀྲུང་གིས་བཞུགས་པ། འཁོར་བྱང་ཆུབ་
སེམས་དཔའི་ཚོགས་ཀྱིས་བསྐོར་བ། དེའི་ཐུགས་ཀར་ཐིག་ལེ་བརྒྱད་པ་གཞལ་
ཡས་ཁང་གི་ནང་དུ་པད་ཟླའི་སྟེང་ན་ཧཱུྃ་ལྗང་གུ་ལས་སྒྲོལ་མ་ལྗང་གུ་ཞལ་གཅིག་
ཕྱག་གཉིས་མ། གཡས་མཆོག་སྦྱིན་གྱི་ཕྱག་རྒྱ་དང་གཡོན་ཨུཏྤ་ལ་མཐེབ་སྲིན་
གྱིས་ཐུགས་ཀར་འཛིན་པ། འཁོར་ཞི་བའི་ལྷ་མོ་དཔག་ཏུ་མེད་པས་བསྐོར་བ།
- 435 -



དེའི་ཐུགས་ཀར་ཐིག་ལེ་དགུ་པ་གཞལ་ཡས་ཁང་གི་ནང་དུ་པད་ཉིའི་སྟེང་ན་ཏྭཾ།
ལྗང་ནག་ལས་སྒྲོལ་མ་དྲག་མོ་ལྗང་ནག་ཞལ་གཅིག་ཕྱག་བཞི་མ། དང་པོ་གཉིས་
གྲི་ཐོད། འོག་མ་གཉིས་ཌཱ་མ་རུ་དང་ཁ་ཊཾ་ག་འཛིན་པ། མི་ལྤགས་ཀྱི་གཡང་གཞི་
དང་སྟག་ལྤགས་ཀྱི་ཤམ་ཐབས་དང་རུས་པའི་རྒྱན་དྲུག་གསོལ་ཞིང་གཡོན་བརྐྱང་
གིས་བཞུགས་པ། འཁོར་ལྷ་མོ་དྲག་མོའི་ཚོགས་དཔག་ཏུ་མེད་པས་བསྐོར་བ།
དེའི་ཐུགས་ཀར་ཐིག་ལེ་བཅུ་པ་གཞལ་ཡས་ཁང་གི་ནང་དུ་པད་ཉིའི་སྟེང་ན་ཧཱུྃ་
མཐིང་ནག་ལས་ མི་གཡོ་བ་མཐིང་ནག་ཞལ་གཅིག་ཕྱག་གཉིས་པ། ཁྲོ་ཞིང་
གཏུམ་པ། གཡས་རལ་གྲི་དང་གཡོན་ཞགས་པ་འཛིན་པ། སྦྲུལ་དང་རིན་པོ་ཆེས་
བརྒྱན་ཅིང་གླང་ལྤགས་དང་སྟག་ཤམ་གསོལ་བ། གཡོན་བརྐྱང་གིས་ཚོགས་ཀྱི་
བདག་པོའི་གདན་ལ་མེ་དཔུང་ གི་ དབུས་ ན་ ཁྲོ་བོའི་ཚོགས་ ཀྱིས་ བསྐོར་ཏེ་
བཞུགས་པ། དེའི་ཐུགས་ཀར་ཐིག་ལེ་བཅུ་གཅིག་པ་གཞལ་ཡས་ཁང་གི་ནང་དུ་
པད་ཟླའི་སྟེང་ན་ཧཱུྃ་དཀར་པོ་ལས་མགོན་པོ་ཨ་ཏི་ཤ་ལོངས་སྤྱོད་རྫོགས་སྐུའི་ཆ་
བྱད་ཅན། གཡས་རྡོ་རྗེ་དང་གཡོན་དྲིལ་བུ་འཛིན་པ། ཞབས་རྡོ་རྗེ་སྐྱིལ་ཀྲུང་གིས་
བཞུགས་པ། དེའི་མདུན་དུ་ཐུབ་པ་ལོངས་སྐུའི་ཆ་བྱད་ཅན། གཡས་སུ་སྤྱན་རས་
གཟིགས། གཡོན་དུ་སྒྲོལ་མ། རྒྱབ་ཏུ་མི་གཡོ་བ། ཤར་ལྷོར་ཇོ་བོ་པཎྜིཏའི་ཆ་
བྱད་ཅན། ལྷོ་ནུབ་ཏུ་འབྲོམ་དགེ་བསྙེན་གྱི་ཆ་བྱད་ཅན། ནུབ་བྱང་དུ་རྔོག་དང་
བྱང་ཤར་དུ་ཁུ་གཉིས་བོད་སྟོན་རབ་བྱུང་གི་ཆ་བྱད་ཅན། སྟེང་གི་ཆ་ལ་བརྒྱུད་པ་
གསུམ་ གྱི་ བླ་ མའི་ ཚོགས་རྣམས་བཞུགས་པ། དེའི་ཐུགས་ཀར་ཐིག་ལེ་བཅུ་
གཉིས་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཧཱུྃ་དཀར་པོ་ལས་འབྲོམ་
ཆོས་ཀྱི་རྒྱལ་པོ་ལོངས་སྐུའི་ (རྣམ་པ་ཅན་)གར་ཆས་སུ་བཞུགས་པ། དགུང་ལོ་
བཅུ་དྲུག་ལོན་པའི་ན་ཚོད་ཅན། གཡས་པད་དཀར་དང་གཡོན་དྲིལ་བུ་འཛིན་པ།
ཞབས་རྡོ་རྗེ་སྐྱིལ་ཀྲུང་གིས་བཞུགས་པ། དེའི་མདུན་དུ་ཕྱི་ལྟར་ན་རང་དང་ཆ་
ལུགས་མཚུངས་པའི་ཁྱེའུ་དཀར་པོ་བཞི། གཡས་སུ་སེར་པོ་བཞི། གཡོན་དུ་ལྗང་
གུ་བཞི། རྒྱབ་ཏུ་དམར་པོ་བཞི། ནང་ལྟར་ན་སྐུ་མཆེད་གསུམ་སོགས། གསང་བ་
ལྟར་ན་རིགས་ལྔའི་ངོ་བོ། སྟེང་གི་ཆ་ལ་བརྒྱུད་པ་གསུམ་གྱི་བླ་མ་རྣམས་དང༌།
གསང་བ་ཡེ་ཤེས་སོགས་མཁའ་འགྲོའི་ཚོགས་རྣམས་གར་སྟབས་སྣ་ཚོགས་སུ་
བསྒྱུར་བ། དེའི་ཐུགས་ཀར་ཐིག་ལེ་བཅུ་གསུམ་པ་གཞལ་ཡས་ཁང་གི་ནང་དུ་
པད་ཟླའི་སྟེང་ན་མི་སེར་པོ་ལས་རྒྱལ་བ་བྱམས་པ་དགེ་སློང་ཆོས་གོས་རྣམ་
གསུམ་གསོལ་ཞིང་མཚན་དཔེ་དང་ལྡན་པ། ཕྱག་གཉིས་ཆོས་འཆད་ཀྱི་ཕྱག་རྒྱ་
མཛད་པ། གཡས་གཡོན་དུ་ནམ་མཁའ་དྲི་མ་མེད་པ་དང་བཙུན་པ་སྤྱན་རས་
གཟིགས་གཉིས་དགེ་སློང་གི་ཆ་བྱད་ཅན་གྱིས་བཞེངས་པ། སྟེང་གི་ཆ་ལ་ཐོགས་
མེད་དབྱིག་གཉེན་སོགས་རྒྱ་ཆེན་སྤྱོད་བརྒྱུད་ཀྱི་བླ་མའི་ཚོགས་རྣམས་བཞུགས་
པ། དེའི་ཐུགས་ཀར་ཐིག་ལེ་བཅུ་བཞི་པ་གཞལ་ཡས་ཁང་གི་ནང་དུ་པད་ཟླའི་
སྟེང་ན་དྷཱིདམར་སེར་ལས་རྗེ་བཙུན་འཇམ་དབྱངས་རབ་བྱུང་སྤྲུལ་སྐུའི་ཆ་བྱད་
ཅན། ཕྱག་གཉིས་ཆོས་འཆད་ཀྱི་ཕྱག་རྒྱ་མཛད་པ། ཞབས་རྡོ་རྗེ་སྐྱིལ་ཀྲུང་
གིས་བཞུགས་པ། གཡས་གཡོན་དུ་ཇོ་བོ་དང་སྤྱན་རས་གཟིགས་གཉིས་རབ་བྱུང་
གི་ཆ་བྱད་ཅན། སྟེང་གི་ཆ་ལ་ཀླུ་སྒྲུབ་ཟླ་གྲོགས་སོགས་ཟབ་མོ་ལྟ་བརྒྱུད་ཀྱི་བླ་
མའི་ཚོགས་རྣམས་བཞུགས་པ། དེའི་ཐུགས་ཀར་ཐིག་ལེ་བཅོ་ལྔ་པ་གཞལ་ཡས་
• 437 -
• 436 -



ཁང་གི་ནང་དུ་སེང་ཁྲི་པདྨ་ཉི་ཟླའི་སྟེང་ན་ཧཱུཾ་སྔོན་པོ་ལས་རྒྱལ་བ་རྡོ་རྗེ་འཆང་སྐུ་
མདོག་སྔོན་པོ་ལོངས་སྤྱོད་རྫོགས་སྐུའི་ཆ་བྱད་ཅན། གཡས་རྡོ་རྗེ་དང་གཡོན་དྲིལ་
བུ་ཐུགས་ཀར་བསྣོལ་ཏེ་འཛིན་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ།
གཡས་གཡོན་དུ་མཆོག་ཟུང་ལོངས་སྐུའི་ཆ་བྱད་ཅན་གྱིས་བཞེངས་པ། སྟེང་གི་ཆ་
ལ་ཏེ་ལོ་ནཱ་རོ་སོགས་ཉམས་ལེན་བྱིན་རླབས་བརྒྱུད་ཀྱི་བླ་མའི་ཚོགས་རྣམས་
བཞུགས་པ། དེའི་ཐུགས་ཀར་ཐིག་ལེ་བཅུ་དྲུག་པ་གཞལ་ཡས་ཁང་གི་ནང་དུ་
པད་ཟླའི་སྟེང་ན་ཧཱུྃ་མཐིང་སྐྱ་ལས་སངས་རྒྱས་ཆོས་ཀྱི་སྐུ་མཐིང་སྐྱ་ཞལ་གཅིག་
ཕྱག་གཉིས་པ། ཏིང་ངེ་འཛིན་གྱི་ཕྱག་རྒྱ་མཛད་པ། ཞབས་རྡོ་རྗེ་སྐྱིལ་ཀྲུང་གིས་
བཞུགས་པ། དེའི་ཐུགས་ཀར་ཤིན་ཏུ་ཕྲ་བའི་རླུང་སེམས་ཐིག་ལེ་དཀར་སེར་རྟེན་
བརྟེན་པའི་རྣམ་པ་ཅན་ཡུངས་ཀར་གྱི་འབྲུ་ཚད་ཙམ་འོད་ཟེར་སྣ་ལྔའི་རང་བཞིན་
ཅན་ དུ་ གྱུར། ལྷ་ ཚོགས་ ཐམས་ ཅད་ ཀྱི་ སྤྱི་ བོར་ ཨོ་ དཀར་ པོ། མགྲིན་ པར་
ཨཱདམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུྃ་ལས་འོད་ཟེར་འཕྲོས་པས།
དག་པ་རབ་འབྱམས་ཀྱི་ཞིང་ཁམས་ནས་བསྒོམས་པ་དང་འདྲ་བའི་ཡེ་ཤེས་པ་ལ་
སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། ཛཧཱུྃ་
བཻ་ཧོ༔ གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུྃ་ལས་འོད་ཟེར་འཕྲོས་
པས། དབང་གི་ལྷ་རྣམས་སྤྱན་དྲངས། ཁྱེད་རྣམས་ཀྱིས་བདག་ལ་མངོན་པར་
དབང་བསྐུར་དུ་གསོལ། ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་
ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་བསྐུར། ལུས་གང་། དྲི་མ་དག ཆུ་ལྷག་
མ་སྤྱི་གཙུག་ཏུ་འཁྱིལ་བ་ལས་རང་རང་གི་ས་བོན་གྱིས་དབུ་བརྒྱན་པར་གྱུར།
ཅེས་བསྐྱེད་ལ། རང་ཉིད་ལས་རང་ཉིད་གཉིས་པ་ཞིག་ཆད་པ་འོད་དུ་ཞུ་ནས་སྤྱན་
རས་ གཟིགས་ཞལ་གཅིག་ཕྱག་གཉིས་པར་གྱུར་བར་བསམ་སྟེ། ཕྱག་དང་ཕྱག་
ཡུལ་གཉིས་སྟོངས་པའི། །ཞེས་པ་ནས། གསང་སྔགས་འདི་བཞིན་སྤྱོད་པར་བསྔོ།
།ཞེས་པའི་བར་གྱིས་ཡན་ལག་བདུན་པ་འབུལ། དེ་ནས། རང་གི་ཐུགས་ཀའི་ཧཱི༔ལས་
འོད་འཕྲོས། སྣོད་བཅུད་ཀྱི་མ་དག་པ་སྦྱངས། ཨོཾ་ལས་རིན་པོ་ཆེའི་སྣོད་ཡངས་
ཤིང་རྒྱ་ཆེ་བའི་ནང་དུ། ཧཱུཾ་འོད་དུ་ཞུ་བ་ལས་བྱུང་བའི་གཏོར་མ་དྭངས་ཤིང་ཐོགས་
པ་མེད་པ་ནམ་མཁའ་དང་མཉམ་པར་གྱུར། ཨོཾ་ཨཱཿཧཱུྃ། ལན་གསུམ་གྱིས་གཏོར་
མ་དང་།རང་གི་ཐུགས་ཀའི་ཧྲིལས་འོད་འཕྲོས། སྣོད་བཅུད་ཀྱི་མ་དག་པ་སྦྱངས།
ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ ཆེ་བ་རྣམས་ཀྱི་ནང་དུ། ཧཱུྃ་འོད་དུ་ཞུ་བ་
ལས་བྱུང་བའི་མཆོད་ཡོན་། ཞབས་བསིལ། མེ་ཏོག བདུག་སྤོས། སྣང་གསལ།
དྲི་ཆབ། ཞལ་ཟས། རོལ་མོ་ལ་སོགས་པ་རྣམས་དྭངས་ཤིང་ཐོགས་པ་མེད་པ་
དཔལ་ཀུན་ཏུ་བཟང་པོའི་རྣམ་པར་སྤྲུལ་པ་ལས་བྱུང་བའི་མཆོད་པའི་སྤྲིན་ཟད་མི་
ཤེས་པ་ནམ་མཁའ་དང་མཉམ་པར་གྱུར། ཨོཾ་སརྦ་ཏ་ཐཱ་ག་ཏ་ཨབྷཾ་ ནས་ཤབྟ་ཨཱཧཱུྃ་
གི་བར་གྱིས་མཆོད་པ་བྱིན་གྱིས་བརླབས་ཏེ། ལྷ་ཚོགས་རྣམས་ཀྱི་ལྗགས་རྡོ་རྗེའི་འོད་
ཟེར་གྱི་སྦུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བས་ཚིམས་པར་
གྱུར། ཨོཾ་གུ་རུ་བུདྡྷ་བོ་དྷི་སཏཱ་སརྦ་ཏ་ཐཱ་ག་ཏ་དྷརྨ་པཱ་ལ་ས་པ་རི་ཝཱ་ར་ཨི་དཾ་བ་ལི་
ཏ་ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་ཕུལ་ལ། ཡིད་བཞིན་འོ་མཚོ་འཁྱིལ་པ་ལ་
བ 438-
-439-



འགྲན་པའི། XXX གུས་པས་འབུལ་ལོ་བཞེས་ནས་དངོས་གྲུབ་སྩོལ། །
ཨོཾ་གུ་རུ་བུདྡྷ་བོ་དྷི་སཏྭ་སརྦ་ཏ་ཐཱ་ག་ཏ་དྷརྨ་པཱ་ལ་ས་པ་རི་ཝཱ་ར་ཨགྷཾ་ནས་ཤབྟ་པྲ་
ཏཱིཙྪ་སྭཱཧཱ། ཡིད་འཕྲོག་གཟུགས་བསྒྱུར་སྙན་པའི་རོལ་མོ་འཁྲོལ། །དྲི་ཞིམ་ངད་
འཐུལ་རོ་མཆོག་མྱུར་བུར་སྤུངས། །འཇམ་གཉེན་རེག་བྱའི་ཚོགས་ཀུན་འབུལ་
བྱེད་ན། །ཉེ་བར་བཞེས་ལ་དངོས་གྲུབ་སྩལ་དུ་གསོལ། །ༀ་གུ་རུ་བུདྡྷ་བོ་དྷི་སཏྭཱ་
སརྦ་ཏ་ཐཱ་ག་ཏ་དྷརྨ་པཱ་ལ་ས་པ་རི་ཝཱ་ར་རཱུ་པ་ནས་ སྤ་པྲ་ཏཱིཙྪ་སྭཱཧཱ། རྩིབས་སྟོང་
འཁོར་ལོ་རིན་ཆེན་དབང་གི་རྒྱལ། །ཡིད་འོང་བཙུན་མོ་ཁྱིམ་བདག་རིན་པོ་ཆེ། །
གཉིས་འཐུང་དབང་པོ་ཅང་ཤེས་རྟ་མཆོག་དཔལ། །བདུད་སྡེའི་གཡུལ་ལས་རྒྱལ་
བའི་དམག་དཔོན་སོགས། །རྒྱལ་སྲིད་བདུན་དང་བཀྲ་ཤིས་རྟགས་བརྒྱད་རྫས།།
ཡིད་འཕྲོག་ཕྱི་ནང་གསང་བའི་མཆོད་པའི་ཚོགས། །སླུ་མེད་མཆོག་གསུམ་དམ་
པའི་ཚོགས་ལ་འབུལ། །མཆོག་དང་མཐུན་མོང་དངོས་གྲུབ་སྩལ་དུ་གསོལ། །ཨོཾ་
གུ་རུ་བུདྡྷ་བོ་དྷི་སཏྭ་སརྦ་ཏ་ཐཱ་ག་ཏ་དྷརྨ་པཱ་ལ་ས་པ་རི་ཝཱ་ར་སཏ་རཏྣ་ཨབྦ་མངྒ་ལ་
པྲ་ཏཱིཙྪ་སྭཱཧཱ། ཞེས་མཆོད་པ་ཕུལ། མ་དག་ཞིང་གི་འཇིག་རྟེན་ཇི་སྙེད་པ། །དག་པ་
རབ་འབྱམས་ལྷ་ཡི་གཞལ་ཡས་སུ། །མངོན་པར་ལེགས་བསྒྱུར་བཅོམ་ལྡན་ཐུབ་
པ་ཆེ། །རྗེ་བཙུན་ཕྱག་ན་པདྨའི་ཚོགས་ལ་བསྟོད། །སྡེ་སྣོད་གསུམ་གྱི་ཡུམ་ཆེན་
ཤེར་ཕྱིན་མ། །སངས་རྒྱས་ཞི་དང་ཁྲོ་བོ་མཁའ་འགྲོའི་ཚོགས། །ཀུན་འདུས་
བཀའ་གདམས་ལྷག་པའི་ལྷ་མཆོག་བཞི། །སྐྱབས་མཆོག་ཡི་དམ་ཆོས་སྐྱོང་
རྣམས་ལ་བསྟོད། །རྒྱ་ཆེན་སྤྱོད་དང་ཟབ་མོ་ལྟ་བའི་ལམ། །ཉམས་ལེན་སྙན་
བརྒྱུད་གདམས་པ་མཆོག་གི་གཏེར། །རྒྱུན་ཆད་མེད་པར་འཛིན་ཅིང་སྤེལ་
-440 -
མཁས་པ། །ལྷ་ཆོས་བདུན་ལྡན་བརྒྱུད་པ་རྣམས་ལ་བསྟོད། །གདོད་ནས་རྣམ་
དག་སྣང་སྟོང་དག་པའི་གཤིས། །བཞིན་ལག་མཚན་དཔེའི་འཇའ་ཚོན་རྣམ་བཀྲ་
བ། །འགྱུར་མེད་ཆོས་སྐུ་གསལ་སྟོང་རླུང་སེམས་ཟུང་། །ཆེས་ཕྲ་ཐིག་ལེའི་རྣམ་
པར་ཤར་ལ་བསྟོད། །ལྷ་ཆོས་བདུན་ གྱི་ཉིང་ཁུ་ཐིག་ལེའི་ཆོས། །ཉམས་ སུ་
བསྟར་བས་ཚེ་འདིར་ཟུང་འཇུག་སྐུ། །མངོན་དུ་བྱས་ཏེ་དོན་གཉིས་མ་ལུས་པ། །
འབད་མེད་ ལྷུན་གྱིས་གྲུབ་པར་བྱིན་གྱིས་རློབས། །ཐིཞེས་པ་དང༌། གཞན་ཡང་
བསྟོད་བ་གསོལ་འདེབས་ སོགས་སྐབས་སྦྱར་བྱ། དེ་ནས། ག་ལེ་བཅུ་ དྲུག་ པོའི་ ལྷ་
ཚོགས་ཐམས་ཅད་ཀྱི་ཞལ་ནས་སྔགས་ཀྱི་སྒྲ་འབྲུག་གི་སྒྲ་ལྟར་སྒྲོག་ཅིང་། སྐུ་
གསུང་ཐུགས་ལས་འོད་ཟེར་གྲངས་མེད་པ་འཕྲོས་པས་འཕགས་པའི་ཚོགས་
རྣམས་མཆོད། བདག་གཞན་སེམས་ཅན་ཐམས་ཅད་ཀྱི་སྡིག་སྒྲིབ་ཉེས་ལྟུང་གི་
ཚོགས་རྣམས་བྱང་ཞིང་དག མཆོག་དང་མཐུན་མོང་གི་དངོས་གྲུབ་མ་ལུས་པ་
སྩོལ་བར་གྱུར། ཅེས་དམིགས་པ་གསལ་བཏབ་ལ། ཐིག་ལེ་དང་པོ་ལ། ༀ་མ་ཎི་པདྨེ་
ཧཱུཾ། གཉིས་པ་ལ། ཨོཾ་མུ་ནི་མུ་ནི་མཧཱ་མུ་ན་ཡེ་སྭཱཧཱ། གསུམ་པ་ལ། མ་ཎི། བཞི་པ་
ལ། མ་ཎི། ལྔ་པ་ལ། ཏདྱ་ཐཱ། ཨོཾ་ག་ཏེ་ག་ཏེ། པཱ་ར་ག་ཏེ། པཱ་ར་སཾ་
ག་ཏེ། བོ་དྷི་སྭཱཧཱ། དྲུག་པ་ལ། མུ་ནི། བདུན་པ་ལ། མ་ཎི། བརྒྱད་པ་ལ། ༀ་ཏཱ་རེ་
ཏུཏྟཱ་རེ་ཏུ་རེ་སྭཱཧཱ། དགུ་པ་ལ། ༀ་ཏཱ་རེ་ཏུཏྟཱ་རེ་ཏུ་རེ་ཧཱུྃ་ཕཊ། བཅུ་པ་ལ། ༀ་ཙཎྜ་
མཧཱ་རོ་ཥ་ཎ་ཧཱུྃ་ཕཊ། བཅུ་གཅིག་པ་ལ། ༀ་མཧཱ་གུ་རུ་དཱི་པཾ་ཀཱ་རཱ་ཏི་ཤ་སྭཱཧཱ། བཅུ་
གཉིས་པ་ལ། མ་ཎི། བཅུ་གསུམ་པ་ལ། ༀ་མཻ་ཏྲི་ཡེ་སྭཱཧཱ། བཅུ་བཞི་བ་ལ། ༀ་ཝཱ་གི་
-441-



ཤྭ་ར་མཾ། བཅོ་ལྔ་པ་ལ། ༀ་བཛྲ་དྷཱིཀ་ཧཱུྃ།བཅུ་དྲུག་པ་ལ། ༀ་དྷརྨ་ཀཱ་ ཡ་ སིདྡྷི་ཧཱུཾ།
ཞེས་པ་རྣམས་ཅི་ནུས་སུ་བཟླ་ཞིང་། བསྙེན་ཚད་མ་མཐའ་ཁྲི་ཚོ་རེ་ཡིན། བདག་བུམ་
མདུན་གསུམ་ཅིག་ཅར་དུ་བསྒྲུབས་པའི་ཚེ། ཐིག་ལེ་བཅུ་པ་ལས་གཉིས་པ་ཞིག་ཆད་
པ་འོད་དུ་ཞུ་ནས་བསང་ ཆུ་དང་། ལྷ་ཚོགས་རྣམས་ལས་གཉིས་པ་ཞིག་ཆད་པ་
འོད་དུ་ཞུ་ནས་བུམ་ཆུར་གྱུར། ཅེས་བརྗོད་ཅིང་། བདག་བསྐྱེད་རྐྱང་པའི་ཚེ་སྨོན་ལམ་
ཉེར་བསྡུ་བཀྲ་ཤིས་བཅས་བྱའོ། །
གསུམ་པ་དབང་བླང་བ་ནི། ལས་བུམ་གྱིས་ཁྲུས་དང༌། ཕྱག་བྱས། བླ་ མ་ དང་
གཙོ་བོ་ཐ་མི་དད་པའི་ཞབས་དྲུང་དུ་དཀྱིལ་འཁོར་དུ་འཇུག་པ་དང་དབང་གི་ཡོན་
དུ་མཎྜལ་ཕུལ། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་བདག་ལ་དགོངས་སུ་གསོལ། སློབ་དཔོན་བདག་ལ་དགོངས་
སུ་གསོལ། བདག་མིང་འདི་ཞེས་བགྱི་བས་ཉེས་དམིགས་ཅན་གྱི་འཁོར་བ་
འདི་སྤངས་ཏེ་ཐར་པའི་ཡོན་ཏན་ཐོབ་པར་འཚལ་བས་སློབ་དཔོན་གྱིས་དེའི་ལམ་
བསྟན་དུ་གསོལ། ཞེས་ལན་གསུམ་གསོལ་བ་གདབ། སློབ་དཔོན་གྱིས་མིང་འདི་
ཞེས་བྱ་བ་ཁྱོད་འཁོར་བའི་འདམ་ལས་འདའ་བར་བྱེད་པའི་ལམ་མཐུན་མོང་མ་
ཡིན་པ་དེ་ལས་ཉན་པར་འདོད་དམ། ཞེས་དྲིས་ལ། དེ་ཁོ་ན་ལྟར་འཚལ་བས་
ཐུགས་བརྩེ་བ་ཅན། སློབ་དཔོན་ཁྱེད་ཀྱིས་ཐུགས་བརྩེ་བའི་སླད་དུ་བདག་ལ་
ཐུགས་བརྩེ་བར་མཛད་དུ་གསོལ། ཞེས་ལན་གདབ། དེ་ནས། བདག་དང་འགྲོ་བ་
སེམས་ཅན་ཐམས་ཅད་ཅེས་སོགས་ལན་གསུམ་གྱིས་སྐྱབས་འགྲོ་དང་། ཕྱོགས་བཅུ་ན་
བཞུགས་པའི་ཞེས་སོགས་ལན་གསུམ་གྱིས་སེམས་བསྐྱེད་སྔར་བཞིན་བྱ། སྤྲོ་ན་སྔགས་
སྡོམ་ཡང་མདོར་བསྡུས་འཛིན། དེ་ནས། བླ་མ་དང་གཙོ་བོ་ཐ་མི་དད་པ་ལས་སྤྱན་
རས་གཟིགས་ཞལ་གཅིག་ཕྱག་གཉིས་པ་འཕྲོས་པས་ཕྱི་བཀོད་པ་བསམ་གྱིས་མི་
ཁྱབ་པའི་ཐིག་ལེའི་གཞལ་ཡས་ཁང་གི་ཤར་སྒོ་ཕྱེ་ནས་རང་ཉིད་ནང་དུ་འཁྲིད་
པར་གྱུར།རང་ཉིད་ལས་སྔགས་ཀྱིས་བསངས། སྭ་བྷཱ་ཝས་སྦྱངས། སྟོང་པའི་ངང་
ལས་རང་ཉིད་སྤྱན་རས་གཟིགས་ཞལ་གཅིག་ཕྱག་གཉིས་པར་གྱུར་པའི་སྤྱི་བོར་
ཨོཾ། མགྲིན་པར་ཨཱཿ ཐུགས་ཀར་ཧཱུྃ་གིས་མཚན་པར་གྱུར། བླ་མ་དང་གཙོ་བོ་ཐ་
མི་དད་པའི་ཐུགས་ཀའི་ས་བོན་གྱི་འོད་ཟེར་གྱིས་ཕྱོགས་བཅུའི་སངས་རྒྱས་དང་
བྱང་ཆུབ་སེམས་དཔའ་ཐམས་ཅད་ཐིག་ལེ་བཅུ་དྲུག་གི་ལྷ་ཚོགས་ཀྱི་རྣམ་པར་
སྤྱན་དྲངས་ཏེ། རང་ ལ་ ཐིམས་ པས་ བྱིན་ གྱིས་བརླབས་པར་གྱུར། ཨོཾ་
སརྦ་ཏ་ཐཱ་ག་ཏ་ཨཱརྱ་ལོ་ཀེ་ཤྭ་ར་ས་པ་རི་ཝཱ་ར་ས་མ་ཡ་ཨཱ་བེ་ཤ་ཡ་ཨ་ཨ། ཞེས་
བཟླས་ཏེ་ཡེ་ཤེས་པ་དབབ་བོ། །དེ་ནས་དབང་དངོས་གཞིའི་དོན་དུ། གང་གི་དྲིན་གྱིས་
བདེ་ཆེན་གནས། །སྐད་ཅིག་ཉིད་ལ་འཆར་བ་གང་། །བླ་མ་རིན་ཆེན་ལྟ་བུའི་སྐུ།།
རྡོ་རྗེ་ཅན་ཞབས་པད་ལ་འདུད། །ལན་གཅིག་གིས་བསྟོད། ཀུན་མཁྱེན་ཡེ་ཤེས་
ཕུང་པོ་ཅན། །སྲིད་པའི་འཁོར་ལོ་རྣམ་སྦྱོང་བ། །དེ་རིང་བཤད་པའི་རིན་ཆེན་
གཏེར། །གཙོ་བོས་བདག་ལ་བཀའ་དྲིན་སྩོལ། །ལན་གསུམ་གསོལ་བ་གདབ། ཕྱག་
དང་ཕྱག་ཡུལ་གཉིས་སྟོངས་པའི། །ཞེས་པ་ནས། གསང་སྔགས་འདི་བཞིན་སྤྱོད་
པར་བསྔོ། །ཞེས་པའི་བར་གྱིས་ཡན་ལག་བདུན་པ་བྱ། ཨོཾ་མ་ཎི་པདྨེ་ཧཱུྃ། ཞེས་སྐོར་བ་
བྱེད་ཅིང་བཟླས་པས། ཐུགས་རྗེ་ཆེན་པོ་རྒྱལ་བ་རྒྱ་མཚོའི་གནས་གསུམ་ལས་འོད་
ཟེར་དཀར་དམར་མཐིང་གསུམ་བྱུང་། རང་གི་གནས་གསུམ་དུ་ཐིམས། ལུས་
- 443 -
•442 -



ངག་ཡིད་གསུམ་གྱི་སྡིག་སྒྲིབ་དག སྐུ་གསུང་ཐུགས་ཀྱི་བྱིན་རླབས་ཐོབ་པར་གྱུར་
པར་བསམ། དེ་ནས། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ས་བོན་
གྱི་འོད་ཟེར་གྱིས་ཕྱོགས་བཅུའི་ཞིང་ནས་སངས་རྒྱས་བྱང་སེམས་ལྷ་དང་ལྷ་མོ་ཁྲོ་
བོ་ཁྲོ་མོ་དཔག་ཏུ་མེད་པ་སྤྱན་དྲངས་ཏེ་རང་གི་སྟེང་ཕྱོགས་སུ་བཞུགས་དབང་ལྷ་
རྣམས་ཀྱིས་གདུགས་དང་རྒྱལ་མཚན་ལ་སོགས་པའི་མཆོད་སྤྲིན་གྱིས་བར་སྣང་་་་
་འགེང་། མེ་ཏོག་དང་གུར་གུམ་དང་ཙནྡ་ཕྱེ་མ་ སོགས་ཀྱི་ཆར་འབེབས། ལྷའི་
རྔ་བོ་ཆེ་ལ་སོགས་པ་རོལ་མོའི་སྒྲ་དང་བཀྲ་ཤིས་ཀྱི་ཚིགས་བཅད་གསུང་བར་གྱུར།
ཐམས་ཅད་ལ། ཕུན་སུམ་ཚོགས་པ་ཞེས་སོགས་སམ། ཡང་ན། དུས་གསུམ་བདེ་བར་
གཤེགས་པ་ཆོས་ཀྱི་སྐུ། །འགྲོ་དྲུག་སེམས་ཅན་རྣམས་ལ་སྤྱན་རས་གཟིགས། །
ནམ་མཁའ་ལྟ་བུར་ཁྱབ་པའི་བཅུ་གཅིག་ཞལ། །གཟི་བརྗིད་འོད་དཔག་མེད་ཀྱི་
བཀྲ་ཤིས་ཤོག །ཇི་ལྟར་བལྟམས་ པ་ ཙམ་གྱིས་ནི། །ལྷ་རྣམས་ ཀྱིས་ནི་ཁྲུས་
གསོལ་ལྟར། །ལྷ་ཡི་ཆུ་ནི་དག་པ་ཡིན། །དེ་བཞིན་བདག་གིས་ཁྲུས་བགྱིའོ། །ༀ་
སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲི་ཡེ་ཧཱུཾ། ཞེས་དབང་བསྐུར། ལུས་གང་།
དྲི་མ་དག ཆུ་ལྷག་མ་སྤྱི་གཙུག་ཏུ་འཁྱིལ་བ་ལས་ཧཱུྃཡིག་དཀར་པོས་དབུ་བརྒྱན་
ཅིང་། དབང་ལྷ་རྣམས་རང་ལ་ཐིམས་པར་གྱུར། ཅེས་བརྗོད་དོ། དེ་ནས། ཐུགས་
རྗེ་ཆེན་པོ་རྒྱལ་བ་རྒྱ་མཚོ་དགྱེས་ཏེ་ཐུགས་ཀའི་སྒོ་ཕྱེ་ནས་རང་ཉིད་ཐིག་ལེ་
གཉིས་པའི་གཞལ་ཡས་ཁང་གི་ནང་དུ་ཞུགས་ནས་ལྷ་ཚོགས་ཐམས་ཅད་མངོན་
སུམ་དུ་མཐོང་བར་གྱུར། ཕྱག་དང་ཕྱག་ཡུལ་Xཡན་ལག་བདུན་པ་བྱ། ཨོཾ་མུ་ནི་མུ་
ནི་མཧཱ་མུ་ན་ཡེ་སྭཱཧཱ། ཞེས་སྐོར་བ་བྱེད་ཅིང་བཟླས་པས། ཐུབ་ཆེན་རྣམ་སྣང་གངས་
ཆེན་མཚོའི་གནས་གསུམ་ལསX གསུང་བར་གྱུར། མཁའ་མཉམ་འགྲོ་ལ་མཁྱེན་
བརྩེས་རབ་དགོངས་ནས། །གྲངས་མེད་གསུམ་དུ་ཚོགས་གཉིས་རབ་རྫོགས་
ཤིང༌། །སྟོང་གསུམ་མི་མཇེད་ཞིང་གི་དཔལ་གྱུར་པ། །ཐུབ་དབང་གངས་ཆེན་
མཚོ་ཡི་བཀྲ་ཤིས་ཤོག ། ཨོཾ་ཡིག་སེར་པོས་དབུ་བརྒྱན་ཅིང་།Xཅེས་བརྗོད་དོ།།
དེ་ནས། ཐུབ་ཆེན་རྣམ་སྣང་གངས་ཆེན་མཚོ་དགྱེས་ཏེ།༽གསུམ་པའི་༽ཨོཾ་མ་
ཎི་པདྨེ་ཧཱུྃ། སྤྱན་རས་གཟིགས་རྒྱལ་བ་རྒྱ་མཚོའི་གནས་X ཕྱག་སྟོང་འཁོར་ལོས་
བསྒྱུར་བའི་རྒྱལ་པོ་སྟོང་། །སྤྱན་སྟོང་བསྐལ་པ་བཟང་པོའི་སངས་རྒྱས་སྟོང། །
གང་ལ་གང་འདུལ་དེ་ལ་དེར་སྟོན་པའི། །བཙུན་པ་སྤྱན་རས་གཟིགས་ཀྱི་བཀྲ་
ཤིས་ཤོག །རཱཧཱི༔ཡིག་དཀར་པོས་（དེ་ནས། སྤྱན་ རས་ གཟིགས་རྒྱལ་བ་རྒྱུ་
མཚོ་དགྱེས་ཏེ།X བཞི་པའི་xཨོཾ་མ་ཎི་པདྨེ་ཧཱུྃ། xའབྲོམ་ཤེལ་གྱི་ཁྱེའུའི་
གནས་༽ཞི་འཛུམ་ཉམས་ལྡན་དབུ་སྐྲ་དཔུང་པར་སླེབས། །གཡས་གཡོན་ཕྱག་
གིས་བགྲང་འཕྲེང་འཁར་བ་འཛིན། །ཞབས་གཉིས་འགྲོ་བའི་དོན་དུ་མཉམ་པར་
བཞེངས། །འབྲོམ་སྟོན་ཤེལ་གྱི་ཁྱེའུའི་བཀྲ་ཤིས་ཤོག །རཱཧཱི༔ཡིག་དཀར་པོས་
xདེ་ནས། འབྲོམ་ཤེལ་གྱི་ཁྱེའུ་དགྱེས་ཏེ།xལྔ་པའི་xཏདྱ་ཐཱ། ཨོཾ་ག་ཏེ་ག་ཏེ།
པཱ་ར་ག་ཏེ་པཱ་ར་སངྒ་ཏེ་བོ་དྷི་སྭཱཧཱ། ཡུམ་ཤེར་ཕྱིན་མའི་གནས་（སྨྲ་བསམ་
བརྗོད་མེད་ཤེས་རབ་ཕ་རོལ་ཕྱིན། །མ་སྐྱེས་མི་འགག་ནམ་མཁའི་ངོ་བོ་ཉིད། །
སོ་སོ་རང་རིག་ཡེ་ཤེས་སྤྱོད་ཡུལ་བ། །དུས་གསུམ་རྒྱལ་བའི་ཡུམ་གྱི་བཀྲ་ཤིས་
ཤོག །Xཨ་ཡིག་སེར་པོས་（དེ་ནས། ཡུམ་ཤེར་ཕྱིན་མ་དགྱེས་ཏེ།xདྲུག་པའི་
x ཨོཾ་མུ་ནི་མུ་ནི་མཧཱ་མུ་ན་ཡེ་སྭཱཧཱ། ཐུབ་པ་བདུད་འདུལ་གྱི་གནས་（ཕུན་
- 445 -
-444-



ཚོགས་དགེ་ལེགས་བྱེ་བས་བསྐྲུན་པའི་སྐུ། །མཐའ་ཡས་འགྲོ་བའི་རེ་བ་སྐོང་བའི་
གསུང་། །མ་ལུས་ཤེས་བྱ་ཇི་བཞིན་གཟིགས་པའི་ཐུགས། །ཤཱཀྱའི་གཙོ་བོ་དེ་ཡི་
བཀྲ་ཤིས་ཤོག །མྱི་ཡིག་སེར་པོས་ཐུབ་པ་བདུད་འདུལ་དགྱེས་ཏེ།x
བདུན་པའི་xཨོཾ་མ་ཎི་པདྨེ་ཧཱུཾ། སྤྱན་རས་ གཟིགས་ཕྱག་བཞི་པའི་གནས་X
ཤེས་བྱ་མ་ལུས་མཁྱེན་པའི་བཅོམ་ལྡན་འདས། །འགྲོ་བ་ཀུན་ལ་བུ་གཅིག་ལྟ་
བུར་བརྩེ། །ལྷུན་གྲུབ་རྒྱུན་མི་འཆད་པའི་མཛད་པ་ཅན། །མགོན་པོ་སྤྱན་རས་
གཟིགས་ཀྱི་བཀྲ་ཤིས་ཤོག །x ཧྲི༔ཡིག་དཀར་པོས་ X དེ་ནས། སྤྱན་རས་
གཟིགས་ཕྱག་བཞི་པ་དགྱེས་ཏེ།xབརྒྱད་པའི་ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱཧཱ།
སྒྲོལ་མ་ཞི་བའི་གནས་（དབྱིངས་རིག་རྣམ་དག་པད་ཟླའི་གདན་སྟེང་ན། །མར་
གད་མདོག་ཅན་ཞལ་གཅིག་ཕྱག་གཉིས་མ། །ལང་ཚོ་རབ་རྒྱས་གཡས་བརྐྱངས་
གཡོན་བསྐུམས་ཞབས། །ཐབས་ཤེས་ཟུང་འབྲེལ་མ་ཡི་བཀྲ་ཤིས་ཤོག །xཏཾ་
ཡིག་ལྗང་གུས་༽དེ་ནས། སྒྲོལ་མ་ཞི་བ་དགྱེས་ཏེ།དགུ་པའི་xཨོཾ་ཏཱ་རེ་ཏུཏྟཱ་
རེ་ཏུ་རེ་ཧཱུྃ་ཕཊ། སྒྲོལ་མ་དྲག་མོའི་གནས་X འཇིགས་ཆེན་སྡུག་བསྔལ་བརྒྱད་
དང་འབྱུང་པོའི་གདོན། །ཉོན་མོངས་ཤེས་བྱའི་སྒྲིབ་པའི་འཇིགས་པ་རྣམས། །
ཁྱོད་ཞབས་དྲན་པའི་མོད་ལ་སྐྱོབ་མཛད་མ། །ནུས་པ་མཐར་ཕྱིན་མ་ཡི་བཀྲ་ཤིས་
ཤོག །རཱཏཱཾ་ཡིག་ལྗང་ནག་གིས་（དེ་ནས། སྒྲོལ་མ་དྲག་མོ་དགྱེས་ཏེ།（བཅུ་
པའི་x ༀ་ཙཎྜ་མཧཱ་རོ་ཥ་ཎ་ཧཱུྃ་ཕཊ། མི་གཡོ་བའི་གནས་སྐུ་མདོག་སྔོན་པོ་
རལ་གྲི་ཞགས་པ་འཛིན། །གཡས་བསྐུམས་གཡོན་བརྐྱངས་བདུད་བཞི་རབ་ཏུ་
འཇོམས། །མ་གཡོ་མི་གཡོ་གཡོ་བ་མི་མངའ་བའི། །བཅོམ་ལྡན་མི་གཡོ་མགོན་
གྱི་བཀྲ་ཤིས་ཤོག །Xཧཱུྃ་ཡིག་མཐིང་ནག་གིས་（དེ་ནས། མི་གཡོ་བ་དགྱེས་ཏེ།
xབཅུ་གཅིག་པའི་༽ ཨོཾ་མཧཱ་གུ་རུ་དཱི་པཾ་ཀཱ་རཱ་ཏི་ཤ་སྭཱཧཱ། མགོན་པོ་ཨ་ཏི་ཤའི་
གནས་རྒྱལ་བའི་མདུན་ན་རྒྱལ་སྲས་བཟང་པོ་སྐྱོང༌། །ཁ་བ་ཅན་ན་དཔལ་
ལྡན་མར་མེ་མཛད། །དགའ་ལྡན་གནས་ན་ནམ་མཁའ་དྲི་མ་མེད། །དཔལ་ལྡན་
ཨ་ཏི་ཤ་ཡི་བཀྲ་ཤིས་ཤོག །×ཧཱུྃ་ཡིག་དཀར་པོས་（དེ་ནས། མགོན་པོ་ཨ་ཏི་
ཤ་དགྱེས་ཏེ།xབཅུ་གཉིས་པའི་ xཨོཾ་མ་ཎི་པདྨེ་ཧཱུྃ། འབྲོམ་ཆོས་ཀྱི་རྒྱལ་པོའི་
གནས་ཡོངས་ཀྱི་དགེ་བའི་བཤེས་གཉེན་ཡོངས་ཀྱི་མགོན། །རྒྱལ་བའི་གདུང་
འཚོབ་གྱུར་པ་རྒྱལ་བའི་སྲས། །རང་གཞན་དོན་གཉིས་འབྱུང་གནས་རིན་པོ་ཆེ།།
བཤེས་གཉེན་སྟོན་པའི་ཞབས་ཀྱི་བཀྲ་ཤིས་ཤོག །（ཧྲིཡིག་དཀར་པོས་（དེ་
ནས། འབྲོམ་ཆོས་ཀྱི་རྒྱལ་པོ་དགྱེས་ཏེ།（བཅུ་གསུམ་པའི་༽ཨོ་མེ་ཏཱི་ཡེ་སྭཧཱ།
རྒྱལ་བ་བྱམས་པའི་གནས་བྱམས་པ་ཐོགས་མེད་དབྱིག་གཉེན་རྣམ་གྲོལ་སྡེ།།
མཆོག་སྡེ་དུལ་བའི་སྡེ་དང་གྲགས་པའི་སྡེ། །སེང་བཟང་ཀུ་སཱ་ལི་གཉིས་གསེར་
གླིང་པ། །རྒྱ་ཆེན་སྤྱོད་བརྒྱུད་བླ་མའི་བཀྲ་ཤིས་ཤོག །xམོ་ཡིག་སེར་པོས་
དེ་ནས། རྒྱལ་བ་བྱམས་པ་དགྱེས་ཏེ།（བཅུ་བཞི་པའི་（ཨོཾ་ཝཱ་གི་ཤྭ་ར་མཾ། རྗེ་
བཙུན་འཇམ་དབྱངས་ཀྱི་གནས་（འཇམ་དབྱངས་ཡོད་མེད་ཕྱོགས་འཇིག་ཀླུ་
སྒྲུབ་དང༌། །ཟླ་བ་གྲགས་པ་རིག་པའི་ཁུ་བྱུག་ཆེ། །སངས་རྒྱས་དགོངས་སྐྱོང་
འཕགས་པ་ཡབ་སྲས་ཏེ། །ཟབ་མོ་ལྟ་བརྒྱུད་བླ་མའི་བཀྲ་ཤིས་ཤོག།དྷིཡིག་
དམར་སེར་གྱིས་ x དེ་ནས། རྗེ་བཙུན་འཇམ་དབྱངས་དགྱེས་ཏེ། x བཅོ་ལྔ་
• 446 -
-447-



པའི་x ཨོཾ་བཛྲ་དྷཱིཀ་ཧཱུཾ། རྒྱལ་བ་རྡོ་རྗེ་འཆང་གི་གནས་༽ཞེས་སོགས་སམ། སྤྲོ་
ན། བླ་མའི་ཐུགས་ཀའི་ཡུམ་བཞིས་རིགས་ལྔའི་དངོས། །བུམ་ཆུ་ཅོད་པན་རྡོར་
དྲིལ་མིང་དབང་བསྐུར། །དམ་ཚིག་གསུམ་ལྡན་ཡུམ་འཁྱུད་བུམ་དབང་ཐོབ། །
བསྐྱེད་རིམ་ལ་དབང་སྤྲུལ་སྐུའི་ས་བོན་བཞག །བླ་མ་རྡོ་རྗེ་འཆང་ཆེན་ཡབ་
ཡུམ་གཉིས། །སྙོམས་ཞུགས་བྱང་སེམས་ལྕེ་ཡིས་མྱངས་པའི་མཐུས། །བདེ་སྟོང་
སྐྱེས་ཤིང་གསང་བའི་དབང་མཆོག་ཐོབ། །སྒྱུ་ལུས་ལ་དབང་ལོངས་སྐུའི་ས་
བོན་བཞག །གསང་བ་ཡེ་ཤེས་ཕྱག་རྒྱུར་སྩལ་བ་དང༌། །བདག་ཉིད་འདུ་ཤེས་
གསུམ་གྱིས་སྙོམས་པར་ཞུགས། །ལྷན་སྐྱེས་བདེ་སྟོང་སྐྱེས་ཤིང་ཤེར་དབང་ཐོབ།།
འོད་གསལ་ལ་དབང་ཆོས་སྐུའི་ས་བོན་བཞག །ཅེས་དབང་ཞུ། བླ་མ་དང་གཙོ་བོ་
ཐ་མི་དད་པའི་xཐུགས་རྗེ་ཆེན་པོ་བདེ་གཤེགས་རྡོ་རྗེ་འཆང་། །མཆོག་གཟིགས་
ཏེ་ལོ་པ་དང་ནཱ་རོ་པ། །དཔལ་མཆོག་ཌོམ་བྷི་པ་དང་ཨ་ཏི་ཤ། །ཉམས་ལེན་བྱིན་
བརྒྱུད་བླ་མའི་བཀྲ་ཤིས་ཤོག །x ཧཱུཾ་ཡིག་སྔོན་པོས་ xདེ་ ནས།རྒྱལ་བ་རྡོ་རྗེ་
འཆང་དགྱེས་ཏེ། x བཅུ་དྲུག་པའི x ༀ་དྷརྨ་ཀཱ་ཡ་སིདྡྷི་ཧཱུྃ། སངས་རྒྱས་ཆོས་ཀྱི་
སྐུའི་གནས་ཞེས་སོགས་སམ། སྤྲོ་ན། ཚངས་པའི་དབྱངས་ཀྱིས་ཟུང་འཇུག་ངོ་སྤྲད་
པས། །མཐར་ཐུག་ དོན་རྟོགས་ཚིག་དབང་རིན་ཆེན་ཐོབ། །ཟུང་འཇུག་ལམ་
བཟང་བསྒོམ་ལ་དབང་བར་བྱས། །འབྲས་བུ་ངོ་བོ་ཉིད་སྐུའི་ས་བོན་བཞག །ཅེས་
དབང་ཞུ། བླ་མ་དང་གཙོ་བོ་ཐ་མི་དད་པའི་xཡེ་ཤེས་འཇའ་འོད་འཁྲིགས་པའི་
གཞལ་མེད་དབུས། །འཁོར་འདས་བརྟན་གཡོ་ཀུན་གྱི་རང་བཞིན་དང་། །དབྱེར་
མེད་སྒྲིབ་བྲལ་ཡེ་ཤེས་ཆོས་ཀྱི་སྐུ། །རྣམ་པ་ཡོངས་སྐུར་ཤར་བའི་བཀྲ་ཤིས་ཤོག།
xཧཱུྃ་ཡིག་མཐིང་སྐྱས་དབུ་བརྒྱན་ཅིང་དབང་ལྷ་རྣམས་རང་ལ་ཐིམས་པར་གྱུར།
ཅེས་བརྗོད་བར་བྱའོ། །
བཞི་པ་མཇུག་གི་ཆོ་ག་ནི། སྔར་བཞིན། དཀྱིལ་འཁོར་དུ་བཅུག་ནས་དབང་
སྩལ་བའི་གཏང་རག་ཏུ་མཎྜལ་ཕུལ། ཨོཾ་སརྦ་ཏ་ཐཱ་ག་ཏ་ཨབྷཾ་ ནས་ ཤལྟ་པྲ་ཏིཙྪ
སྭཱཧཱའི་བར་གྱི་མཆོད། འཇིག་རྟེན་ལྷར་སྒོམ་རྟེན་གྱི་ཐིག་ལེ་བཞི། །བརྟེན་པ་ཡི་
དམ་ཐིག་ལེ་རྣམ་པ་དྲུག །ཇོ་བོ་ཡབ་སྲས་བརྒྱུད་གསུམ་བླ་མའི་ལྔ། །མཐར་ཐུག་
བྱང་སེམས་ཐིག་ལེར་བཅས་ལ་བསྟོད། །ཅེས་བསྟོད། དེ་ལྟར་ཟབ་ལམ་ཐིག་ལེ་
བཅུ་དྲུག་གི །བསྒོམ་བཟླས་མཆོད་བསྟོད་བགྱིས་པའི་དགེ་ཚོགས་མཐུས། །
མཚན་ལྡན་དགེ་བའི་བཤེས་ཀྱིས་རྗེས་བཟུང་ནས། །དལ་འབྱོར་རྟེན་ལ་སྙིང་པོ་
ལོན་པར་ཤོག །ཐུབ་པ་སྤྱན་གཟིགས་སྒྲོལ་མ་མི་གཡོ་མགོན། །ལྷག་པའི་ཚུལ་
ཁྲིམས་ཏིང་འཛིན་ཤེས་རབ་སྟེ། །ལྷ་བཞི་ཆོས་གསུམ་ཐིག་ལེ་བཅུ་དྲུག་ཅན། །
ལྷ་ཆོས་བདུན་གྱི་ཉམས་ལེན་མཐར་ཕྱིན་ཤོག །འཇིག་རྟེན་ལྷར་སྒོམ་རྟེན་གྱི་
ཐིག་ལེ་བཞི། །བརྟེན་པ་ཡི་དམ་ཐིག་ལེ་རྣམ་པ་དྲུག །ཇོ་བོ་ཡབ་སྲས་བརྒྱུད་
གསུམ་བླ་མའི་ལྔ། །མཐར་ཐུག་བྱང་སེམས་ཐིག་ལེ་མངོན་འགྱུར་ཤོག །བཀའ་
བརྒྱུད་ལམ་བཟང་སྒྲུབ་ལ་བརྩོན་པ་ན། །དཀར་པོ་བརྒྱད་ཅུ་སྒྲོལ་མ་བཅུ་གཉིས་
སོགས། །མཐུ་ལྡན་ཆོས་སྐྱོང་སྲུང་མའི་ཚོགས་རྣམས་ཀྱིས། །གཡེལ་བ་མེད་པར་
རྟག་ཏུ་གྲོགས་བྱེད་ཤོག །རྨད་བྱུང་སྲས་བཅས་རྒྱལ་བའི་བྱིན་རླབས་དང་། །རྟེན་
འབྲེལ་བསླུ་བ་མེད་པའི་བདེན་པ་དང་། །བདག་གི་ལྷག་བསམ་དག་པའི་མཐུ་
སྟོབས་ཀྱིས། །རྣམ་དག་སྨོན་པའི་གནས་འདི་འགྲུབ་པར་ཤོག །ཅེས་སྨོན་ལམ་
• 448-
•449-



བཏབ་ལ། ཡིག་བརྒྱ་བཟླས། མ་འབྱོར་བ་དང་ཞེས་སོགས་ཀྱིས་བཟོད་པར་གསོལ།
རས་བྲིས་ཡིན་ན། འདིར་ནི་རྟེན་དང་ལྷན་ཅིག་ཏུ། །ཞེས་སོགས་ཀྱིས་བརྟན་བཞུགས་
བྱ། བསམ་གཏན་ཙམ་ལ་བརྟེན་ཚེ། ཕྱི་བཀོད་པ་བསམ་གྱིས་མི་ཁྱབ་པའི་ཐིག་
ལེའི་སྣོད་ཀྱི་གཞལ་ཡས་ཁང་འོད་དུ་ཞུ། བཅུད་ཀྱི་ལྷ་རྒྱལ་བ་རྒྱ་མཚོ་ལ་ཐིམས།
དེ་བཞིན་དུ་ཕྱི་མ་ཕྱི་མ་ནང་མ་ནང་མ་ལ་རིམ་བཞིན་ཐིམས་ཏེ། སངས་རྒྱས་ཆོས་
ཀྱི་སྐུ་ཡང་ཤིན་ཏུ་ཕྲ་བའི་རླུང་སེམས་ཀྱི་ངོ་བོའི་ཐིག་ལེ་ལ་ཐིམས། ཐིག་ལེ་ཡང་
ཇེ་ཕྲ་ཇེ་ཕྲར་ནམ་མཁའ་ལ་འཇའ་ཡལ་བ་ལྟར་གྱུར། སྟོང་པའི་ངང་ལས་རང་
ཉིད་ སྤྱན་རས་གཟིགས་ ཞལ་གཅིག་ཕྱག་གཉིས་པར་ གྱུར་ པའི་ སྤྱི་བོར་ ཨོཾ།
མགྲིན་པར་ཨཱཿ ཐུགས་ཀར་ཧཱུཾ་གིས་མཚན་པར་གྱུར། ཅེས་བརྗོད། དེ་ནས། མདོ་
རྒྱུད་སྟོན་པ་ཐུབ་ཆེན་རྡོ་རྗེ་འཆང་། །མཁྱེན་བརྩེའི་མངའ་བདག་འཇམ་དབྱངས་
མི་ཕམ་མགོན། །བསྟན་པའི་སྲོག་ཤིང་ཇོ་འབྲོམ་ཡབ་སྲས་སོགས། །རྩ་ བརྒྱུད་
བླ་མ་རྣམས་ཀྱི་བཀྲ་ཤིས་ཤོག །རྒྱལ་ཡུམ་ཤེར་ཕྱིན་ཐུབ་པའི་དབང་པོ་དང༌། །
སྤྱན་རས་གཟིགས་དང་སྒྲོལ་མ་ཞི་ཁྲོ་ཟུང་། །ཁྲོ་རྒྱལ་མི་གཡོ་མགོན་སོགས་རྒྱུད་
སྡེ་བཞིའི། །ཡི་དམ་སངས་རྒྱས་རྣམས་ཀྱིས་བཀྲ་ཤིས་ཤོག །སྡེ་སྣོད་གསུམ་དང་
རྒྱུད་སྡེ་རྣམ་པ་བཞིའི། །བརྗོད་བྱ་བསླབ་པ་གསུམ་དང་རིམ་པ་གཉིས། །འགལ་
མེད་གདམས་པར་ཤར་ནས་བསྒོམ་པའི་གཞི། །ལུང་རྟོགས་དམ་པའི་ཆོས་ཀྱི་
བཀྲ་ཤིས་ཤོག །མུ་མེད་ཞིང་བཞུགས་ལྷ་ཆོས་བདུན་ལྡན་གྱི། །གཙང་མའི་རྣམ་
ཐར་ཆ་ཙམ་འཛིན་པ་ནས། །སར་གནས་རྒྱལ་སྲས་དཔའ་བོ་མཁའ་འགྲོའི་བར།།
ཚོགས་མཆོག་དགེ་འདུན་རྣམས་ཀྱི་བཀྲ་ཤིས་ཤོག །ནམ་མཁའི་མཐའ་ཁྱབ་སྟོང་
-450 -
གསུམ་མི་མཇེད་ཞིང་། །ཁ་བ་ཅན་དང་དབུ་རུ་བྱང་གི་ཕྱོགས། །གཟུངས་མཆོག་
ཡིག་འབྲུའི་རྡུལ་ཆ་ལས་གྲུབ་པའི། །རིན་ཆེན་གཞལ་མེད་ཁང་གི་བཀྲ་ཤིས་
ཤོག །ཅེས་ཤིས་པ་བརྗོད་ཅིང་མེ་ཏོག་གི་ཆར་འབེབས་སོ། །
སྨྲས་པ། རྣམ་འདྲེན་ཟས་གཙང་སྲས་ཀྱི་མདོ་རྒྱུད་བཀའ། །འགལ་མེད་
གདམས་པར་ཤར་བའི་ལུགས་བཟང་འདིའི། །ཡང་སྙིང་བཅུ་དྲུག་ཐིག་ལེའི་
ཉམས་ལེན་གང་། །དལ་རྟེན་སྙིང་པོ་ལེན་པའི་མཆོག་གྱུར་ཀྱང་། །ཕལ་ཆེར་
ཚུལ་འདིར་མི་སྨྲའི་བརྟུལ་ཞུགས་འཛིན། །ལ་ལ་རྒྱ་ཆེན་ཚིག་ཚོགས་རི་ལྟར་ལྕི།།
དེ་ཕྱིར་ཚིག་ཉུང་གནད་ཚང་དོན་གསལ་བའི། །གཞུང་འདི་ཕུལ་བྱུང་དགོངས་རྒྱན་
སྙིང་པོ་ཡིན། །ཚུལ་འདིར་རིང་ནས་འབད་པའི་རྒྱ་ཆེན་ཚོགས། །ཟླ་བར་
འཐུངས་པའི་ཀུན་དའི་རྗེས་འགྲོ་དེས། །ལྷ་ཆོས་བདུན་ལྡན་གསར་རྙིང་བཀའ་
གདམས་སྲོལ། །འཛིན་པས་ས་ཆེན་ཁྱོན་ཀུན་ཁྱབ་གྱུར་ཅིག ། །
ཅེས་བཀའ་གདམས་ཐིག་ལེ་བཅུ་དྲུག་གི་སྒྲུབ་དཀྱིལ་ཕུལ་བྱུང་དགོངས་རྒྱན་སྙིང་
པོ་ཞེས་བྱ་བ་འདི་ནི། བཀའ་གདམས་ཀྱི་རིང་ལུགས་ལ་སྙིང་ནས་མོས་པའི་བརྗེ་དྷརྨ་བྷ་
དྲས་མི་ཟད་པའི་ལོའི་གྲོ་བཞིན་ཟླ་བའི་དམར་ཕྱོགས་རྒྱལ་བ་གསུམ་པའི་ཉིན་བཞད་དངུལ་
ཆུའི་རི་ཕུག་ཏུ་སྦྱར་བའོ།། །།ཤུ་བྷམ་སྐུ།།
༈ སྐལ་བ་དང་ལྡན་པ་ཁྱེད་རྣམས་ཀྱིས་ཐིག་ལེ་བཅུ་དྲུག་གི་དཀྱིལ་འཁོར་
དུ་དབང་ཡོངས་སུ་རྫོགས་པ་ཐོབ་པ་ ཡིན་ པས། དམ་ཚིག་དང་སྡོམ་པ་ཚུལ་
བཞིན་དུ་བསྲུང་བ་གཞིར་བྱས་ནས། སྡེ་སྣོད་གསུམ་དང་རྒྱུད་སྡེ་བཞིས་བསྡུས་
པའི་མདོ་སྔགས་ཀྱི་གསུང་རབ་དགོངས་འགྲེལ་དང་བཅས་པ་གདམས་ངག་ཏུ་
-451-



༄༅། །བཀའ་གདམས་ཐིག་ལེ་བཅུ་དྲུག་གི་བསྟོད་གཟུངས་
མདོར་བསྡུས་བྱ་ཚུལ་བཞུགས་སོ། །
ཤེས་པར་བྱས་ནས་ལམ་གྱི་ལུས་ཡོངས་སུ་རྫོགས་པའི་ཉམས་ལེན་ལ་བརྩོན་
་་ པར་བྱ་དགོས་ཤིང༌། བཀའ་གདམས་ལྷ་ཆོས་བདུན་ལྡན་གྱི་རྣམ་ཐར་གཙང་མ་
བསྲེ་བསླད་མེད་པར་སྐྱོང་དགོས་སོ། །གཙོ་བོས་ཇི་ལྟར་བཀའ་བསྒོ་བའི། །
གསུང་ནི་དེ་ལྟར་བདག་གིས་བགྱི། །
། ན་མོ་གུ་རུ་མཉྫགྷོ་ཥ་ཡ། བཀའ་གདམས་བསྟན་སྐྱོང་སྒྲོལ་མ་བཅུ་གཉིས་ལ་
གཏོར་མ་མདོར་བསྡུས་འབུལ་ཚུལ་ནི། བྷྱོ༔ རྒྱལ་བ་ཀུན་ ཡུམ་ཤེར་ ཕྱིན་ མ། །ལྷ་
ཆོས་བདུན་ལྡན་བཀའ་སྲུང་ཚུལ། །དམག་ཟོར་མ་དང་དཔལ་ལྷ་མོ། །རབ་བརྟན་
མ་དང་དུད་སོལ་མ། །དུས་མཚན་མ་དང་རང་བྱུང་རྒྱལ། །ནམ་མཁའི་གོས་ཅན་
དབང་སྔོན་མདངས། །འདོད་ཁམས་དབང་ཕྱུག་ནམ་གྲུ་མ། །ཙཎྜི་ཀ་དང་སྔགས་
སྐྱོང་ཆེ། །རང་རང་འཁོར་ཚོགས་རྒྱ་མཚོར་བཅས། །འདིར་གཤེགས་དགྱེས་པའི་
གདན་ལ་བཞུགས། །ཕྱི་ནང་གསང་བའི་མཆོད་སྤྲིན་དང༌། །དམ་རྫས་གཏོར་མ་
འདི་བཞེས་ཤིག །ཨོཾ་དྭཱ་ད་ཤ་ཏཱ་རེ་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི།
ལན་གསུམ་གྱིས་གཏོར་མ་དང་། སྔགས་མཐར་ཨནྡྷཾ་སོགས་དང་། ཨོཾ་ཨཱ༔ཧཱུྃ།
བཏགས་ པས་ ཕྱི་ནང་གི་མཆོད་པ་འབུལ། བྷོསྒྲོལ་ མ་ བཅུ་ གཉིས་ འཁོར་ བཅས་
རྣམས། །མཆོད་གཏོར་རྒྱ་མཚོས་མཉེས་གྱུར་ཏེ། །གསར་རྙིང་བཀའ་གདམས་
བསྟན་པ་སྲུངས།།རྣལ་འབྱོར་འཕྲིན་ལས་ལྷུན་གྲུབ་མཛོད།།
དེ་ལྟར་བཀའ་སྲུང་སྒྲོལ་མ་གཉིས་ལྷག་བཅུའི།།གཏོར་འབུལ་གནད་དོན་སྙིང་པོར་
དྲིལ་འདི་ཡང་། །དྷུ་ཛ་མེ་ཏཱིའི་མཚན་ཅན་རྣམ་གཉིས་གཞུང་། །ཇི་བཞིན་དྷརྨ་བྷ་དྲས་ཡི་
གེར་བྲིས།། །།སརྦ་ཛ་ག་ཏཾ།
ན་མོ་གུ་རུ་མཉྫ་གྷོ་ཥཱ་ཡ། བཀའ་གདམས་ཐིག་ལེ་བཅུ་དྲུག་གི་བསྟོད་གཟུངས་
མདོར་བསྡུས་བྱ་ཚུལ་ནི།དང་པོ་ཐུགས་རྗེ་ཆེན་པོ་རྒྱལ་བ་རྒྱ་མཚོ་ལ། དུས་གསུམ་བདེ་
བར་གཤེགས་པ་ཆོས་ཀྱི་སྐུ། །འགྲོ་དྲུག་སེམས་ཅན་རྣམས་ལ་སྤྱན་རས་གཟིགས།
ནམ་མཁའ་ལྟ་བུར་ཁྱབ་པའི་བཅུ་གཅིག་ཞལ། །གཟི་བརྗིད་འོད་དཔག་མེད་ལ་
ཕྱག་འཚལ་ལོ། །ཨོཾ་མ་ཎི་པདྨེ་ཧཱུཾ། ཞེས་དང་། གཉིས་པ་ཐུབ་ཆེན་རྣམ་སྣང་གངས་ཆེན་
མཚོ་ལ། མཁའ་མཉམ་འགྲོ་ལ་མཁྱེན་བརྩེས་རབ་དགོངས་ནས། །གྲངས་མེད་
གསུམ་དུ་ཚོགས་གཉིས་རབ་རྫོགས་ཤིང༌། །སྟོང་གསུམ་མི་མཇེད་ཞིང་གི་དཔལ་
གྱུར་པ། །ཐུབ་དབང་གངས་ཆེན་མཚོ་ལ་ཕྱག་འཚལ་ལོ། །ཨོཾ་མུ་ནི་མུ་ནི་མཧཱ་མུ་
ན་ ཡེ་ སྭཱཧཱ། ཞེས་དང་། གསུམ་པ་སྤྱན་རས་གཟིགས་རྒྱལ་བ་རྒྱ་མཚོ་ལ། ཕྱག་ སྟོང་
འཁོར་ལོས་བསྒྱུར་བའི་རྒྱལ་པོ་སྟོང་། །སྤྱན་སྟོང་བསྐལ་བ་བཟང་པོའི་སངས་
རྒྱས་སྟོང་། །གང་ལ་གང་འདུལ་དེ་ལ་དེར་སྟོན་པའི། །བཙུན་པ་སྤྱན་རས་
གཟིགས་ལ་ཕྱག་འཚལ་ལོ། །མ་ཎི་བཟླ། བཞི་པ་འབྲོམ་ཤེལ་གྱི་ཁྱེའུ་ལ། ཞི་
•452 -
-453



འཛུམ་ཉམས་ལྡན་དབུ་སྐུ་དཔུང་པར་སླེབས། །གཡས་གཡོན་ཕྱག་གིས་བགྲང་
འཕྲེང་འཁར་བ་འཛིན། །ཞབས་གཉིས་འགྲོ་བའི་དོན་དུ་མཉམ་པར་བཞེངས།།
འབྲོམ་སྟོན་ཤེལ་གྱི་ཁྱེའུར་ཕྱག་འཚལ་ལོ། །མ་ཎི་དང་། ལྔ་པ་ཡུམ་ཤེར་ཕྱིན་མ་ལ།
སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན། །མ་སྐྱེས་མི་འགག་ནམ་མཁའི་ངོ་
བོ་ཉིད། །སོ་སོ་རང་རིག་ཡེ་ཤེས་སྤྱོད་ཡུལ་བ། །དུས་གསུམ་རྒྱལ་བའི་ཡུམ་ལ་
ཕྱག་འཚལ་ལོ། །ཏདྱ་ཐཱ། ཨོཾ་ག་ཏེ་ག་ཏེ། པཱ་ར་ག་ཏེ། པཱ་ར་སངྒ་ཏེ། བོ་དྷི་སྭཱཧཱ།
ཞེས་དང་། དྲུག་པ་ཐུབ་པ་བདུད་འདུལ་ལ། ཕུན་ཚོགས་དགེ་ལེགས་བྱེ་བས་བསྐྲུན་
པའི་སྐུ། །མཐའ་ཡས་འགྲོ་བའི་རེ་བ་སྐོང་བའི་གསུང་། །མ་ལུས་ཤེས་བྱ་ཇི་
བཞིན་ གཟིགས་པའི་ཐུགས། །ཤཱཀྱའི་གཙོ་བོ་དེ་ལ་མགོས་ཕྱག་འཚལ། །མུ་ནི་
དང༌། བདུན་པ་སྤྱན་རས་གཟིགས་ཕྱག་བཞི་པ་ལ། ཤེས་བྱ་མ་ལུས་མཁྱེན་པའི་བཅོམ་
ལྡན་འདས། །འགྲོ་བ་ཀུན་ལ་བུ་གཅིག་ལྟ་བུར་བརྩེ། །ལྷུན་གྲུབ་རྒྱུན་མི་འཆད་
པའི་མཛད་པ་ཅན། །མགོན་པོ་སྤྱན་རས་གཟིགས་ལ་ཕྱག་འཚལ་ལོ། །མ་ཎི་དང་
བརྒྱད་པ་སྒྲོལ་མ་ཞི་བ་ལ། དབྱིངས་རིག་རྣམ་དག་པད་ཟླའི་གདན་སྟེང་ན། །མརྒད་
མདོག་ཅན་ཞལ་གཅིག་ཕྱག་གཉིས་མ། །ལང་ཚོ་རབ་རྒྱས་གཡས་བརྐྱངས་
གཡོན་བསྐུམས་ཞབས། །ཐབས་ཤེས་ཟུང་འབྲེལ་མ་ལ་ཕྱག་འཚལ་ལོ། །ཨོཾ་ཏཱ་
རེ་ཏུཏྟཱ་རེ་ཏུ་རེ་སྭཱཧཱ། ཞེས་དང་། དགུ་པ་སྒྲོལ་མ་དྲག་མོ་ལ། འཇིགས་ཆེན་སྡུག་
བསྔལ་བརྒྱད་དང་འབྱུང་པོའི་གདོན། །ཉོན་མོངས་ཤེས་བྱའི་སྒྲིབ་པའི་འཇིགས་
སྐུ་མདོག་སྔོན་པོ་རལ་གྲི་ཞགས་པ་འཛིན། །གཡས་བསྐུམས་གཡོན་བརྐྱངས་
བདུད་བཞི་རབ་ཏུ་འཇོམས། །མ་གཡོ་མི་གཡོ་གཡོ་བ་མི་མངའ་བའི། །བཅོམ་
ལྡན་མི་གཡོ་མགོན་ལ་ཕྱག་འཚལ་ལོ། །ༀ་ཙཎྜམཧཱ་རོ་ཥ་ཎ་ཧཱུྃ་ཕཊ། ཅེས་དང་།
བཅུ་གཅིག་པ་མགོན་པོ་ཨ་ཏི་ཤ་ལ། རྒྱལ་བའི་མདུན་ན་རྒྱལ་སྲས་བཟང་པོ་སྐྱོང་།།
ཁ་བ་ཅན་ན་དཔལ་ལྡན་མར་མེ་མཛད། །དགའ་ལྡན་གནས་ན་ནམ་མཁའ་དྲི་མ་
མེད། །དཔལ་ལྡན་ཨ་ཏི་ཤ་ལ་ཕྱག་འཚལ་ལོ། །ཨོཾ་མཧཱ་གུ་རུ་དཱི་པཾ་ཀཱ་རྭ་ཏི་ཤ་
སྭཱཧཱ། ཞེས་དང་། བཅུ་གཉིས་པ་འབྲོམ་ཆོས་ཀྱི་རྒྱལ་པོ་ལ། ཡོངས་ ཀྱི་དགེ་བའི་
བཤེས་གཉེན་ཡོངས་ཀྱི་མགོན། །རྒྱལ་བའི་གདུང་འཚོབ་གྱུར་བ་རྒྱལ་བའི་སྲས།།
རང་གཞན་དོན་གཉིས་འབྱུང་གནས་རིན་པོ་ཆེ། །བཤེས་གཉེན་སྟོན་པའི་ཞབས་
ལ་ཕྱག་ འཚལ་ ལོ། །མ་ཎི་དང་། བཅུ་གསུམ་པ་རྒྱ་ཆེན་སྤྱོད་བརྒྱུད་ལ། བྱམས་ པ་
ཐོགས་མེད་དབྱིག་གཉེན་རྣམ་གྲོལ་སྡེ། །མཆོག་སྡེ་དུལ་བའི་སྡེ་དང་གྲགས་པའི་
སྡེ། །སེང་བཟང་ཀུ་སཱ་ལི་གཉིས་གསེར་གླིང་པ། །རྒྱ་ཆེན་སྤྱོད་བརྒྱུད་བླ་མར་
ཕྱག་འཚལ་ལོ། །ཨོཾ་མེ་ཏཱི་ཡེ་སྭཱཧཱ། ཞེས་དང་། བཅུ་བཞི་པ་ཟབ་མོ་ལྟ་བརྒྱུད་ལ།
འཇམ་དབྱངས་ཡོད་མེད་ཕྱོགས་འཇིག་ཀླུ་སྒྲུབ་དང་། །ཟླ་བ་གྲགས་པ་རིགས་
པའི་ཁུ་བྱུག་ཆེ། །སངས་ རྒྱས་དགོངས་སྐྱོང་འཕགས་པ་ཡབ་སྲས་ཏེ། །ཟབ་མོ་
ལྟ་བརྒྱུད་བླ་མར་ཕྱག་འཚལ་ལོ། །ཨོཾ་ཝཱ་གཱི་ཤྭ་ར་མཾ། ཞེས་དང་། བཅོ་ལྔ་པ་ཉམས་
ལེན་བྱིན་རླབས་བརྒྱུད་ལ། ཐུགས་རྗེ་ཆེན་པོ་བདེ་གཤེགས་རྡོ་རྗེ་འཆང་། །མཆོག་
གཟིགས་ཏེ་ལོ་པ་དང་ནཱ་རོ་པ། །དཔལ་མཆོག་ཌོམ་བྷི་པ་དང་ཨ་ཏི་ཤ། །ཉམས་
ལེན་བྱིན་བརྒྱུད་བླ་མར་ཕྱག་འཚལ་ལོ། །ཨོཾ་བཛྲ་དྷཱིཀ་ཧཱུཾ། ཞེས་དང་། བཅུ་དྲུག་པ་
- 455 -
ལ་ཕྱག་འཚལ་ལོ། །ཨོཾ་ཏཱ་རེ་ཏུཏྟཱ་རེ་ཏུ་རེ་ཧཱུྃ་ཕཊ། ཅེས་དང་། བཅུ་པ་མི་གཡོ་བ་ལ།
- 454.



སངས་རྒྱས་ཆོས་ཀྱི་སྐུ་ལ། ཡེ་ཤེས་འཇའ་འོད་འཁྲིགས་པའི་གཞལ་མེད་དབུས། །
འཁོར་འདས་བརྟན་གཡོ་ཀུན་གྱི་རང་བཞིན་དང༌། །དབྱེར་མེད་སྒྲིབ་བྲལ་ཡེ་
ཤེས་ཆོས་ཀྱི་སྐུ། །རྣམ་པ་ལོངས་སྐུར་ཤར་ལ་ཕྱག་འཚལ་ལོ། །ༀ་དྷརྨ་ཀཱ་ཡ་
སིདྡྷི་ཧཱུྃ། ཞེས་བཟླ་བར་བྱའོ། །
ཞེས་བཀའ་གདམས་ཐིག་ལེ་བཅུ་དྲུག་གི་ཕྱག་བཟླས་མདོར་བསྡུས་འདི་ནི་མཁར་
ཁང་ལྕམ་དྲུང་ལགས་ཀྱི་ཉམས་བཞེས་སུ་དྷརྨ་བྷ་དྲས་བསྒྲིགས་པའོ།། །།
༄༅། །བཀའ་གདམས་ཐིག་ལེ་བཅུ་དྲུག་གི་བསྒོམ་བཟླས་
སྙིང་པོར་དྲིལ་བ་བཞུགས་སོ། །
ན་མོ་གུ་ར་ཝེ། སངས་རྒྱས་ཆོས་ཚོགས་ མ་ལན་གསུམ་གྱིས་སྐྱབས་སེམས་
བྱས་ལ། འོད་གསལ་ སྟོང་པའི་དབྱིངས་ལས་ སེམས་ ཀྱི་མདངས། །འཇའ་ཚོན་
གུར་ནང་པད་དཀར་ལྟེ་བ་ལ། །སྟེང་དང་ཕྱོགས་བཞི་འོག་རྣམས་ཡིག་དྲུག་གི །
རང་ བཞིན་ གཞལ་ ཡས་ མཚན་ ཉིད་ རྫོགས་ པའི་ དབུས། །jལས་ བཀོད་ པ་
བསམ་གྱིས་མི་ཁྱབ་པའི། །རྒྱལ་བ་རྒྱ་མཚོ་ཕྱག་སྟོང་སྤྱན་སྟོང་ལྡན། །མཐའ་
ཀླས་རྒྱལ་བའི་ཞིང་ཀུན་སྐུ་ལ་གནས། །སྤྲུལ་པའི་གར་གྱིས་མཁའ་མཉམ་འགྲོ་
བ་འདྲེན། །དེ་ཡི་ཐུགས་ཀར་སྟོང་གསུམ་མི་མཇེད་ཀྱི། །ཐིག་ལེ་སྔར་དང་
མཚུངས་པའི་གཞལ་ཡས་དབུས། །ཐུབ་ཆེན་རྣམ་སྣང་སྐྱབས་སྦྱིན་མཉམ་གཞག་
ཅན། །ཐེག་གསུམ་འཕགས་ཚོགས་མཆོག་ཟུང་བཅས་ཏེ་བཞུགས། །གསུམ་པ་
ཁ་བ་ཅན་གྱི་ཐིག་ལེ་ཡི། །གཞལ་ཡས་དབུས་སུ་འཕགས་མཆོག་བཅུ་གཅིག་
ཞལ། །གནས་ཁང་ཐིག་ལེར་འཕགས་མཆོག་ཕྱག་གཉིས་པ། །སངས་རྒྱས་སྟོང་
གིས་མཚན་པའི་འཁར་བ་བསྣམས། །དེ་ཡི་ཐུགས་ཀར་ཡུམ་ཆེན་ཕྱག་བཞི་མ། །
སྐྱབས་སྦྱིན་མཉམ་གཞག་རྡོ་རྗེ་གླེགས་བམ་འཛིན། །དེ་ནང་བདུད་འདུལ་ཐུབ་
པའི་དབང་པོ་ནི། །ས་བཅུའི་བྱང་ཆུབ་སེམས་དཔའི་ཚོགས་ཀྱིས་བསྐོར། །ཐིག་
་ -456 -
-457-



བཞིས་ལུས་དང་སྡེ་སྣོད་གསུམ་གྱིས་ངག །བསླབ་པ་གསུམ་གྱིས་སེམས་བརྒྱན་
རྗེས་དྲན་ལྔའི། །ཉམས་ལེན་མཐར་ཕྱིན་འགྲོ་ཀུན་སྒྲོལ་བ་ལ། །རྒྱལ་བ་རྒྱ་མཚོ་
ཉིད་དང་མཚུངས་པར་ཤོག །
ཅེས་ཐིག་ལེ་བཅུ་དྲུག་གི་བསྒོམ་བཟླས་སྙིང་པོར་དྲིལ་བ་འདི་རྗེ་དཀོན་མཆོག་
བསྟན་པའི་སྒྲོན་མེའི་གསུང་བཞིན་དྷརྨ་བྷ་དྲས་བྲིས་པའོ།། སརྦ་མངྒ་ལཾ། །
ལེ་བདུན་པར་འཕགས་མཆོག་ཕྱག་བཞི་པ། །རྩ་ཕྱག་ཐལ་སྦྱར་ཤེལ་འཕྲེང་པད་
དཀར་འཛིན། །ཐུགས་ཀར་རྒྱལ་ཡུམ་སྒྲོལ་མ་མརྒད་མདོག །ཕྱག་གཡས་མཆོག་
སྦྱིན་གཡོན་པས་ཨུཏྤལ་བསྣམས། །དེ་ནང་སྒྲོལ་མ་ལྗང་ནག་དྲག་མོའི་གཟུགས།།
གྲི་ཐོད་ཌ་མ་རུ་དང་ཁ་ཊཾ་འཛིན། །ཐིག་ལེ་བཅུ་པར་ཁྲོ་རྒྱལ་མི་གཡོ་མགོན། །
གཡས་བསྐུམས་གཡོན་བརྐྱངས་ རལ་གྲི་ཞགས་པ་འཛིན། །ཐུགས་ཀར་རྡོ་རྗེ་
འཆང་གི་རྣམ་པ་ཅན། །ཇོ་བོ་ཆེན་པོ་ལྷ་བཞི་སོགས་ཀྱིས་བསྐོར། །དེ་ནང་འབྲོམ་
རྗེ་པད་དཀར་དྲིལ་བུ་བསྣམས། །ཕྱི་ནང་གསང་གསུམ་སྤྲུལ་པའི་ཚོགས་བཅས་
བཞུགས། །ཐིག་ལེ་བཅུ་གསུམ་པ་ལ་བྱམས་པ་མགོན། །སྟེང་དུ་རྒྱ་ཆེན་སྤྱོད་
བརྒྱུད་ཚོགས་བཅས་དང་། །དེ་ཡི་ཐུགས་ཀར་མགོན་པོ་འཇམ་པའི་དབྱངས། །
ཟབ་མོ་ལྟ་བའི་བླ་མ་བརྒྱུད་པར་བཅས། །འཇམ་མགོན་ཐུགས་ཀར་ཁྱབ་བདག་
རྡོ་རྗེ་འཆང་། །ཉམས་ལེན་བྱིན་རླབས་བརྒྱུད་ཀྱི་བླ་མས་བསྐོར། །དེ་ནང་ཆོས་སྐུ་
ཟག་མེད་ཡེ་ཤེས་དངོས། །རྣམ་པ་ལོངས་སྐུ་མཉམ་གཞག་ཕྱག་རྒྱ་ཅན། །ཆོས་
དབྱིངས་ངང་ལས་འགྲོ་དོན་མཁའ་ཁྱབ་ཏུ། །མཛད་པའི་སྙིང་དབུས་བྱང་ཆུབ་
ཐིག་ལེ་ནི། །ཁྱོན་ཡངས་གསལ་འཚེར་དབུས་སུ་རང་གི་སེམས། །ཐིག་ལེ་སེར་
པོ་འོད་འབར་རྒྱ་སྲན་ཙམ། །མེར་མེར་འཇུ་ཞིང་ཤིན་ཏུ་རྒྱས་པ་ཡི། །བཙོ་མའི་
གསེར་མདོག་ ཐིག་ལེའི་རྒྱ་མཚོར་གྱུར། །ཀུན་ གྱི་གནས་གསུམ་ཡི་གེ་གསུམ་
མཚན་པའི། །ཧཱུྃ་ཡིག་འོད་ཀྱིས་ཞིང་ཁམས་རབ་འབྱམས་ནས། །ཡེ་ཤེས་པ་དང་
དབང་ལྷ་སྤྱན་དྲངས་ཏེ། །བསྟིམ་ཞིང་དབང་བསྐུར་ས་བོན་གྱིས་མཚན་གྱུར། །
ཕྱག་དང་ཕྱག་ཡུལ་ཞེས་སོགས་བརྗོད། སོ་སོའི་སྔགས་སམ་ཡིག་དྲུག་བཟླས་རྗེས། ལྷ་
-458 -
-459 -



༄༅། །ཇོ་བོ་ཐུགས་རྗེ་ཆེན་པོའི་བླ་མའི་རྣལ་འབྱོར་
མདོར་བསྡུས་བཞུགས་སོ། །
ན་མོ་གུ་རུ་ལོ་ཀེ་ཤྭ་ར་ཡ། སངས་རྒྱས་ཆོས་དང་ཚོགས་ཀྱི་མཆོག་རྣམས་
ལ། །བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གིས་སྦྱིན་སོགས་བགྱིས་
པ་འདི་དག་གིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །གསུམ།
རང་གི་སྤྱི་བོར་པད་དཀར་ཟླ་བའི་སྟེང་། །རྩ་བའི་བླ་མ་མགོན་པོ་སྤྱན་རས་
གཟིགས། །སྐུ་མདོག་དཀར་པོ་ཞལ་གཅིག་ཕྱག་བཞི་པ། །དང་པོའི་ཕྱག་གཉིས་
ཐུགས་ཀར་ཐལ་མོ་སྦྱར། །གཡས་པས་ཤེལ་འཕྲེང་གཡོན་པས་པད་དཀར་
འཛིན། །རིན་ཆེན་རྒྱུན་དང་དར་གྱི་ན་བཟས་བཀླུབས། །ཞབས་གཉིས་རྡོ་རྗེ་
སྐྱིལ་ཀྲུང་གིས་བཞུགས་པའི། །གནས་གསུམ་ཨོཾ་ཨཱཧཱུྃ་མཚན་འོད་ཟེར་གྱིས།།
རང་བཞིན་གནས་ནས་བླ་མ་སྤྱན་རས་གཟིགས། །སྤྱན་དྲངས་སྐྱབས་གསུམ་ཀུན་
འདུས་ངོ་བོར་གྱུར། །རྩ་བའི་བླ་མ་སྤྱན་རས་གཟིགས་དབང་ལ། །ལུས་ངག་
ཡིད་གསུམ་གུས་པས་ཕྱག་འཚལ་ལོ། །དངོས་བཤམས་ཡིད་སྤྲུལ་མཆོད་པ་མ་
ལུས་འབུལ། །ཐོག་མེད་ནས་བསགས་སྡིག་ལྟུང་ཐམས་ཅད་བཤགས། །སྐྱེ་
འཕགས་དགེ་བ་རྣམས་ལ་རྗེས་ཡི་རང་། །འཁོར་བ་མ་སྟོངས་བར་དུ་ལེགས་
- 460 -
བཞུགས་ནས། །འགྲོ་ལ་ཆོས་འཁོར་མ་ལུས་བསྐོར་དུ་གསོལ། །དགེ་ཀུན་རྫོགས་
པའི་བྱང་ཆུབ་ཆེན་པོར་བསྔོ། །སྐྱབས་གནས་ཀུན་འདུས་བླ་མ་ལྷག་པའི་ལྷ། །
མགོན་པོ་སྤྱན་རས་གཟིགས་ལ་གསོལ་བ་འདེབས། །བདག་དང་མཁའ་མཉམ་
སེམས་ཅན་ཐམས་ཅད་ཀྱི། །མགོན་སྐྱབས་དཔུང་གཉེན་དམ་པ་མཛད་དུ་གསོལ།
དེ་ལྟར་མཆོད་ཅིང་གསོལ་བ་བཏབ་པའི་མཐུས། །འཕགས་པའི་ཐུགས་ཀར་ཟླ་
སྟེང་ཧཱི༔ཡིག་མཐར། །ཡི་གེ་དྲུག་པས་བསྐོར་ལས་བདུད་རྩིའི་རྒྱུན། །བབས་པས་
ནད་གདོན་སྡིག་སྒྲིབ་ཐམས་ཅད་བཀྲུས། །རང་ཉིད་སྤྱན་རས་གཟིགས་སུ་གསལ
བ་ཡི། །ཐུགས་ཀའི་འོད་ཀྱིས་སྣོད་བཅུད་སྐྱོན་སྦྱངས་ཏེ། །སྣང་གྲག་རིག་གསུམ་
འཕགས་པའི་གསང་གསུམ་དུ། །འཁྱེར་བའི་རྣལ་འབྱོར་མཆོག་ལ་གནས་པར་
གྱུར། ཨོཾ་མ་ཎི་པདྨེ་ཧཱུཾ། བརྒྱ་སྟོང་བཟླ། འདིས་མཚོན་རང་གཞན་དུས་གསུམ་དགེ་
བའི་མཐུས། །བླ་མ་སྤྱན་རས་གཟིགས་ཀྱིས་རྗེས་བཟུང་སྟེ། །སྡུག་བསྔལ་གསུམ་
གྱིས་མནར་བའི་འགྲོ་བ་རྣམས། །འདྲེན་པའི་དེད་དཔོན་ཆེན་པོར་བདག་གྱུར་
ཅིག །བདག་སོགས་ཚེ་འདིའི་སྣང་བ་འགགས་མ་ཐག །འོད་དཔག་མེད་མགོན་
ཐུགས་རྗེའི་ལྕགས་ཀྱུ་ཡིས། །ཉེར་དྲངས་བདེ་བ་ཅན་དུ་པདྨ་ལས། །སྐྱེས་ནས་
བྱང་ཆུབ་ལུང་བསྟན་ཐོབ་པར་ཤོག །གནས་སྐབས་ཚེ་རིང་ནད་མེད་ལུས་སེམས་
བདེ། །ཆོས་མིན་བསམ་སྦྱོར་ངན་པ་མི་སྐྱེ་ཞིང་། །ཆོས་འབྱོར་བདེ་དགེས་རྟག་ཏུ་
འཚོ་བ་སོགས། །བདེ་སྐྱིད་དཔལ་ལ་རོལ་བའི་བཀྲ་ཤིས་ཤོག །
ཅེས་པ་འདི་ཡང་དགེ་སློང་དྷརྨ་བྷ་དྲས་བྲིས་པས་ཕན་ཐོགས་པར་གྱུར་ཅིག །
•46I-



༄༅། །བཀའ་གདམས་ཐིག་ལེ་བཅུ་དྲུག་གི་ལྷ་ཚོགས་ལ་ཞི་བའི་
སྲེག་སྦྱིན་གྱི་མཆོད་པ་འབུལ་ཚུལ་རབ་དཀར་
ཟླ་བ་གསར་པའི་ཐིགས་ཞུན་ཞེས་
བྱ་བ་བཞུགས་སོ། །
ན་མོ་གུ་རུ་ཨཱརྱ་ལོ་ཀེ་ཤྭ་ར་ཡ། ངོ་མཚར་འཛམ་གླིང་དྲན་དབང་གསེར་
རིའི་དབུས། །ལྷུན་པོའི་སྤོ་ལྟར་མངོན་འཕགས་ཇོ་འབྲོམ་ཞེས། །ཡབ་སྲས་ཉི་
ཟླའི་ཐུགས་བཅུད་བང་རིམ་མཛེས། །བཅུ་དྲུག་ལྷ་ཚོགས་དཀྱིལ་འཁོར་ཡོངས་
རྫོགས་རྒྱལ། །གང་འདིར་ལྷ་མཆོག་རྣམས་ཀྱིས་རྗེས་བཟུང་ཕྱིར། །བསྙེན་ཅིང་
སྒྲུབ་པའི་བཟླས་བརྗོད་ལྷུར་བླངས་ཚེ། །སྒྲུབ་དཀྱིལ་སྦྱོར་དངོས་ཆ་ལག་ཀུན་
ཚང་བ། །ལེགས་བཤད་རིན་ཆེན་གསལ་སྒྲོན་ཁོ་བོས་བཀོད། །དེ་སླད་ལྷག་ཆད་
ཉམས་ཆག་ཁ་སྐོང་གི །ཞི་བའི་སྲེག་ཆོག་འབུལ་ཚུལ་འཁྱེར་བདེ་བ། །རབ་
དཀར་ཟླ་བ་གསར་བའི་ཐིགས་ཞུན་འདི། །སྐལ་མཉམ་ཡོངས་སྨན་ལྷག་བསམ་
དགེ་བས་བྲིས། །
དེ་ལ་འདིར་བཀའ་གདམས་ལྷ་ཆོས་བདུན་ལྡན་གྱི་ཉིང་ཁུ་ཇོ་བོ་ཡབ་སྲས་ཀྱི་ཐུགས་
དམ་གསང་ཆོས་ཐུན་མོང་མ་ཡིན་པ་ཐིག་ལེ་བཅུ་དྲུག་གི་དཀྱིལ་འཁོར་སྒྲུབ་མཆོད་དང་
- 462 -
འབྲེལ་བར་ཁ་སྐོང་ཞི་བའི་སྦྱིན་སྲེག་འབུལ་ཚུལ་ལ། སྦྱོར་དངོས་རྗེས་གསུམ་ལས། དང་
པོ་སྦྱོར་བ་ཇི་ལྟར་འདུ་བྱ་ཚུལ་ནི། འོད་སྟེ་ལས་ཐབ་ཀྱི་ནང་དུ་རང་ཇི་ལྟར་འདོད་པའི་ལྷ་
བསྐྱེད་ནས་ཞི་བའི་སྦྱིན་སྲེག་བྱེད་པར་གསུངས་པ་རྒྱུད་སྡེ་བཞིའི་ཡི་དམ་གང་ལ་ཡང་སྦྱར་
རུང་བ་ལྟར་བདག་མདུན་ཐ་མི་དད་པའི་སྒྲུབ་མཆོད་རྒྱས་པ་སྔོན་དུ་བཏང་སྟེ། རང་ཉིད་
ཐིག་ལེ་ཆེན་པོའི་ལྷའི་གསལ་སྣང་རྗེས་དྲན་གསུམ་གྱི་རྣལ་འབྱོར་ཟབ་མོའི་ང་རྒྱལ་ལ་
གནས་བཞིན་པའི་ངང་ནས་སྔར་སྦྱིན་སྲེག་བྱས་པའི་སར་ངེས་པ་ཅན་དུ་མི་དགོས་ཀྱང་། ས་
འདུལ་བའི་ཆོ་ག་སྔོན་དུ་མ་སོང་བ་ཡིན་ན་ས་སྦྱང་བའི་ཆོ་ག་མདོར་བསྡུས་སུ་བྱ་བ་ནི།
ལག་གཡས་པ་རྡོ་རྗེ་དང་བཅས་པས་ས་ལ་རེག་ནས། ཨོཾ་ཧཱུཾ་ཁཾ། ས་གཞི་ནམ་མཁའི་
ཁམས་དང་རང་བཞིན་སྟོང་པ་ཉིད་དུ་གྱུར། ཧཱུཾ་ལཾ་ཧཱུཾ། ས་གཞི་རྡོ་ རྗེའི་རྡུལ་ཕྲ་
རབ་ཀྱི་རང་བཞིན་དུ་གྱུར། ༀ་མེ་དི་ནཱི་བཛྲ་བྷ་ཝ་བཛྲ་བྷནྡྷ་ཧཱུྃ། ས་གཞི་རྡོ་རྗེའི་
རང་བཞིན་དུ་བཅིངས་ཏེ་བརྟན་པར་བྱས། ཨོཾ་ཧ་ན་ཧ་ན་བཛྲ་ཀྲོ་ཏ་ཧཱུྃ་ཕཊ། རྡོ་རྗེ་
ཁྲོ་བོས་བགེགས་རྣམས་བཅོམ་པར་གྱུར། ས་ལ་སོགས་པའི་སྣ་ཚོགས་པའི་ཆོས་
ཐམས་ཅད་སྟོང་པ་ཉིད་དུ་རོ་གཅིག་པར་གྱུར། ཅེས་བརྗོད་པས་ས་འདུལ་བའི་ཆོ་ག་
བྱེད། དེ་ནས་ས་གཞི་རང་བཞིན་གྱིས་དཀར་བའམ། ཡང་ན་ས་དཀར་འབྲས་ཕྱེ་སོགས་
ཀྱིས་ཁ་བསྒྱུར་བའི་ས་གཞིའི་སྟེང་དུ་སྟེགས་བུ་ཚད་དབྱིབས་སོགས་ཞི་བའི་སྦྱིན་སྲེག་གི་ཆོ་
ག་སྤྱི་དང་མཐུན་པ་འདུ་བྱས་ཏེ། ཚངས་ཟུར་གྱི་ཐིག་ལེགས་པར་བཏབ་པ་ལ། དབུས་སུ་
སོར་བཞིས་བསྐོར་བའི་ལྟེ་བ། དེ་ལ་སོར་བརྒྱད་ཀྱིས་བསྣན་པའི་ཟླུམ་སྐོར་པད་འདབ་
བརྒྱད་པ་སྟེ་ཐབ་དངོས་དང༌། དེའི་ཕྱིར་སོར་བཞིས་མུ་རན། དེའི་ཕྱིར་སོར་བཞིས་བསྐོར་
བ་ལ་ཁ་ཁྱེར། ཐབ་གྱི་ཕྱོགས་བཞིའི་མཐའ་ནས་སོར་དོས་གྲུ་བཞིར་བཅད་པའི་ཐབ་གཞིའི་
སྟེགས་བུ་ལྟེ་བར་ལྷའི་ས་བོན་ཧཱི༔ དཀར་པོ། ཁ་ཁྱེར་ལ་རྡོ་རྗེའི་ཕྲེང་བ། སྟེགས་བུའི་གྲྭ་
-463 -



བཞིར་ཟླ་ཕྱེད་རྡོ་རྗེ་མགོ་ནང་བསྟན་དུ་བྲིས་པ་གཞི་རྡུལ་ཚོན་དཀར་པོའི་སྟེང་ཚོན་མདོག་ཁ་
བསྒྱུར་གྱིས་ཚོན་ལེགས་པར་ཕྱེ་བའི་མུ་རན་གྱི་སྟེང་ནས་འོ་མ་ཅན་གྱི་ཤིང་ངམ། ལྕི་བ་
གཙང་མ་ཁྲུ་གང་བ་ཟླུམ་པོར་བརྩིགས། ཕྱིའི་བདུད་རྩི་ལྔ་དང༌། དྲི་བཟང་གིས་ཆག་ཆག་
བཏབ་ཅིང་མེ་ཏོག་དཀར་པོ་བཀྲམ། སྦྱིན་སྲེག་འབུལ་བ་པོའི་སློབ་དཔོན་དང༌། ཐབ་ཀྱི་
བར་དུ་མེ་ཡོལ་བརྩིགས་པར་ཚོན་དཀར་པོས་ཁ་བསྒྱུར་བར་རྒྱས་པར་ན་གངས་རིའི་བཀོད་
པའམ་བསྡུ་ན་ཆུའི་ས་བོན་ཡི་གེ་ཐཾ་སྔོན་པོ་འབྲི། རང་གི་གཡས་ཕྱོགས་སུ་སྟེགས་མཐོ་
དམའ་རེན་པར་རས་དཀར་པོ་བཏིང་པའི་སྟེང་དུ། ཡམ་ཤིང་འོ་མ་ཅན་གྱི་ཤིང་རྙེད་ན་རབ།
དེ་མིན་བཟང་པོའི་ཤིང་ལས་བྱས་པ་སྲིད་དུ་སོར་བཅུ་གཉིས། སྦོམས་སུ་མཐེའུ་ཆུང་གི་ཚད།
ལོ་མ་མ་རྙིང་པ་རླན་དང་བཅས་པའི་རྩེ་མོ་གཉིས་འོ་མ་དང་སྦྲང་རྩི་མར་ཁུ་བསྲེས་པས་ཉུག་
པ། ཕྱིའི་བདུད་རྩི་ལྔ་དང་དྲི་བཟང་པོའི་ཆུས་བྲན་པ། དྲི་བཟང་པོ་དང་སྨན་ཕྱེས་སྦགས་
པའི་མར་ཁུ། སྦྲང་རྩིས་ཉུག་པའི་ཏིལ། རྩ་རྩེ་མ་ཉམས་པའི་དུར་བ་འོ་མས་སྦགས་པ་དང་།
འབྲས་མ་གྲུགས་པ། མངར་གསུམ་དང་ཞོས་བརྫིས་པའི་ཟས་མཆོག སྐུ་ཤ་སྔོ་ལྗང་འདབ་
ཕྲན་མ་བྱིངས་པ། ཡུངས་ཀར། སོ་བ། ནས། སྲན། གྲོ་རྣམས་འདས་མ་འདས་ཀྱི་རིམ་པ་
ལྟར་ཚར་བཅུ་བདུན་དང༌། ཁྱད་པར་གྱི་རྫས། ཞོ། འོ་མ། འབྲོས་ཟན། འབྲས་ཡོས། ཙན་
དན་དཀར་དམར། པྲི་ཡང་ཀུ། ཐང་ཆུ། དྲི་ཞིམ་པོའི་མེ་ཏོག་རྣམས་འདས་མ་འདས་ཀྱི་བྱེ་
བྲག་ གིས་ སྣོད་ གཉིས་ སུ་བླུགས་པ་བཅས་བཤམས། སྟེགས་ ཁེབས་རས་ དཀར་གྱིས་
གཡོགས་པའི་སྟེང་དུ་ཞི་བའི་རྫས་དང་ལྡན་པའི་ཆུ་བཞི་སྣོད་བཟེད་ཞལ་དང་བཅས་པ།
ཉེར་ སྤྱོད་ ཚར་ གཉིས། གོས་ ཟུང་། སོ་ རྩི། མེ་ ལྷའི་ གཏོར་ མ། དགང་ བླུགས། དཔལ་
འབར། རླུང་གཡབ་སོགས་འོག་ཏུ་དགོས་པའི་ཡོ་བྱད་རྣམས་ཚང་བར་འདུ་བྱས་ལ། སྒྲུབ་
པ་པོ་རྣམས་སྟན་བཟང་པོ་འཇམ་ཞིང་བདེ་བར་པདྨའི་འདུག་སྟངས་ཀྱིས་ཁ་ཤར་དུ་ཕྱོགས་
པར་རབ་ཏུ་ཞི་བའི་སེམས་དང་ལྡན་པའི་ཆོས་གོས་སོགས་ལས་མཐུན་གྱོན་པས་འཁོད་དེ།
བྱ་རྒྱུད་རང་གཞུང་དུ་མི་འབྱུང་ཡང་། རྒྱལ་བ་འོད་མཚན་མགོན་པོའི་ཟློས་གར་པཎ་ཆེན་
ཐམས་ཅད་མཁྱེན་པ་མཆོག་གི་གསུང་། བཀའ་གདམས་ཐིག་ལེ་བཅུ་དྲུག་གི་ཞི་བའི་སྦྱིན་
སྲེག་ནོར་བུའི་འོད་འབར་དུ་གསལ་ཁ་བཏོད་གནང་མཛད་པ་ལྟར་རྒྱས་པའི་ཡན་ལག་ཏུ་
བྱེད་པར་སྤྲོ་ན། རྡོ་ རྗེ་ནི་ཐབས་དང༌། དྲིལ་བུ་ནི་ཤེས་རབ་སྟེ། དེ་གཉིས་ཀའང་
དོན་དམ་པའི་བྱང་ཆུབ་ཀྱི་སེམས་ཀྱི་རང་བཞིན་ནོ། །ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་
ས་མ་ཡ་ཏིཥྛ་ཨེ་ཥ་སྭ་དྷ་ར་ཡཱ་མི་ཧི་ཧི་ཧི་ཧི་ཧི་ཧཱུཾ་ཧཱུཾ་ཧཱུཾ་ཕཊ་སྭཱཧཱ། ཞེས་བརྗོད་ཅིང་།
རྡོ་རྗེ་གཡས་པའི་མཐེ་བོང་དང་མིང་མེད་ཀྱིས་བཟུང་། ཨོཾ་བཛྲ་གྷཎྜ་ཧཱུྃ། ཞེས་བརྗོད་ཅིང་
དྲིལ་བུ་གཡོན་པའི་མཐེ་བོང་དང་མིང་མེད་ཀྱིས་བཟུང་ནས་དེ་གཡོན་པའི་དཀུར་བཞག་ལ།
རྡོ་རྗེ་སེམས་དཔའ་ལ་སོགས་པ་རྣམས་མཉེས་པར་བྱའོ་ སྙམ་ དུ་ བསམ་ ནས། ཧཱུྃ་
ཡིག་བརྗོད་པ་སྔོན་དུ་འགྲོ་བས། སེམས་ཅན་རྨོངས་དང་བྲལ་བ་ཡི། །རྡོ་རྗེ་གསོར་
བ་མཛེས་པ་ཡི། །རྣམ་ཐར་ཆོས་ཀྱི་བྱ་བ་སྟེ། །སྤྲོ་དང་བཅས་པས་རྡོ་རྗེ་བཟུང་།།
ཧཱུཾ་ཧཱུཾ་ཧཱུཾ་ ཧོ་ ཧོ་ ཧོ། ཞེས་བརྗོད་ཅིང་རྡོ་རྗེ་གསོར་བར་བྱའོ། །དེ་ནས་རྡོ་རྗེ་གཡས་པའི་
དཀུར་བཟུང་བའམ་གསོར་ཞིང་། ཨོཾ་བཛྲ་དྷརྨ་ར་ཎི་ཏ་པྲ་ར་ཎི་ཏ་སཾ་པྲ་ར་ཎི་ཏ་སརྦ་
བུདྡྷ་ཀྵེ་ཏྲ་པྲ་ཙ་ལི་ནི་པྲཛྙཱ་པཱ་ར་མི་ཏ་ནཱ་ད་སྭ་བྷ་ཝེ་བཛྲ་སཏཱ་ཧྲི་ད་ཡ་སནྟོ་ཥ་ཎི་ཧཱུཾ་
ཧཱུཾ་ཧཱུཾ་ཧོ་ཧོ་ཧོ་སྭཱཧཱ། ཞེས་བརྗོད་ཅིང་དྲིལ་བུའི་དབུས་ཀྱི་ཕྱོགས་བརྒྱད་དུ་ལྕེ་བསྐྱོད་པས་
དཀྲོལ་བར་བྱའོ། །རྡོ་རྗེ་ནི་ཐབས་དང་ཞེས་པ་ནས་ལྕེ་བསྐྱོད་པས་དཀྲོལ་བར་བྱ་བའི་
བར་གྱིས་ཐབས་ཤེས་མཚོན་པའི་རྡོར་དྲིལ་བྱིན་གྱིས་བརླབས་ལ་ཆོ་ག་མ་རྫོགས་ཀྱི་བར་དེ་
སྲིད་དུ་ལག་གཉིས་ཐབས་ཤེས་རྡོར་དྲིལ་དང་མི་འབྲལ་བ་གནད་དུ་ཆེ། ལས་བུམ་གྱི་ཆུས་
རང་གི་གཡས་ངོས་ནས་རང་དང་དགང་གཟར་བླུགས་མཆོད་རྫས་བསྲེག་རྫས་བཅས་པར་
- 464 -
-465 -



གཏོར་ ཞིང་། ༀ་ཙཎྜ མཧཱ་རོ་ཥ་ཎ་ཧཱུྃ་ཕཊ། ཅེས་ པའི་ སྔགས་ལན་གསུམ་བརྗོད་ཅིང་
བསངས། སླར་ཡང་མེ་ལྷའི་མཆོད་པ་བྱིན་རླབས་ནི། ལས་ སྔགས་ ཀྱིས་བསངས། སྭ་བྷཱ་
ཝས་སྦྱངས། སྟོང་པའི་ངང་ལས་ཧཱུཾ་ལས་བྱུང་བའི་རིན་པོ་ཆེའི་སྣོད་ཡངས་ཤིང་རྒྱ་
ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་
བསང་གཏོར། ཞལ་བསིལ། མཆོད་ཡོན། ཞབས་བསིལ། མེ་ཏོག བདུག་སྤོས།
མར་མེ། དྲི། ཞལ་ཟས། རོལ་མོ་ལ་སོགས་པ་རྣམས་དྭངས་ཤིང་ཐོགས་པ་མེད་
པ་ནམ་མཁའ་དང་མཉམ་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་
གྱུར། སོ་ སོའི་ ཕྱག་ རྒྱུ་ དང༌ བཅས་ ཏེ། ཨོ་པྲཀཱ་ཎཾ་ཨཱཧཱུཾ། ཨོཾ་ཨཉྩ་མ་ཎཾ་ཨཱཧཱུཾ། ཨོཾ་
ཨགྷཾ་ཨཱཧཱུཾ། ཨོཾ་པཱདཾ་ཨཱཧཱུཾ། ཨོཾ་པུབྦེ་ཨཱཧཱུཾ། ནས། ཨོཾ་སྤེན་ ཨཱཧཱུཾ། གི་ བར་
བརྗོད་ལ་བྱིན་གྱིས་བརླབས། ལག་གཉིས་རྡོ་རྗེའི་ཁུ་ཚུར་ལས་གུང་མོ་གཉིས་བརྐྱངས་ལ་
རྩེ་མོ་སྤྲད་པའི་ཕྱག་རྒྱས་རྫས་རྣམས་ལ་བསྟན་ཏེ། ཨོཾ་ཨོཾ་སྭཱཧཱས་རྫས་རྣམས་བཀྲུས་པར་
བསམ། ཨོཾ་ཨཱཿསྭཱཧཱས་ཡམ་ཤིང༌། ཨོཾ་ཤྲཱི་སཱཧཱས་ཞུན་མར། ཨོཾ་ཛཱི་སཱཧཱ ས་འབྲུ་དང༌། ཨོཾ་
ཀུ་རུ་ཀུ་རུ་སྭཱཧཱས། དེ་དག་ལས་གཞན་པའི་ རྫས་རྣམས་ ཀྱི་ མཚན་ཉིད་དང་མི་
ལྡན་པའི་ཉེས་སྐྱོན་ཐམས་ཅད་སྦྱངས་ཤིང་དག་ནས་བདུད་རྩི་ལྔའི་ངོ་བོར་གྱུར།
ཏིང་ལོ་ལ། ཨོཾ་ཨཱ༔ཧཱུྃ། ལན་གསུམ་བརྗོད་དེ་མེ་སྦར། ལས་ སྔགས་བརྗོད་ཅིང་བསང་
ཆུས་བསངས། ཨོཾ་བཛྲ་ཛྭ་ལ་ཛཱ་ལ་ཧཱུྃ་ཧཱུྃ། ཞེས་བརྗོད་ཅིང་མེ་སྦྱར། ༀ་ཙཎྜ་མཧཱ་རོ་ཥ་
ཎ་ཧཱུྃ་ཕཊ། ཅེས་པའི་ལས་སྔགས་ལན་བདུན་དང་སྦྲགས་ཏེ་མར་ཁུ་བླུགས་གཟར་བདུན་
གྱིས་མེ་གསོ། དེ་ནས་ཀུ་ཤ་རྣམས་ལག་པ་གཉིས་ཐལ་མོ་སྦྱར་བའི་བར་དུ་བཟུང་ལ། ཨོཾ་
བཛྲ་སཏཱ་ཨཱཞེས་ལན་བདུན་བཟླས། ཨོཾ་ཀུ་ཤ་འདི་ནི་གཙང་ཞིང་དགེ །ཚངས་པའི་
ལྷ་རྣམས་དག་བྱེད་ཡིན། །དཀོན་མཆོག་གསུམ་པོ་མཉེས་བྱེད་པ། །ས་ལས་སྐྱེས་
པའི་འདབ་མའི་སྙིང་། །བདག་གི་བགེགས་རྣམས་ཐམས་ཅད་ནི། །ཞི་དང་བཀྲ་
ཤིས་མཛད་དུ་གསོལ། །ལན་གསུམ་བརྗོད། བཅོམ་ལྡན་འདས་རྡོ་རྗེ་སེམས་
དཔའ་བགེགས་ཐམས་ཅད་ཞི་བ་དང་བཀྲ་ཤིས་པར་མཛད་དུ་གསོལ།
རྩ་བའི་ས་བཅད་གཉིས་པ་དངོས་གཞི་ལ། ཐོག་མར་མེ་ལྷ་སྲེག་བླུགས་ཀྱིས་མཆོད་
པའི་སླད་དུ་སྤྱན་འདྲེན་པ་གནད་དུ་ཆེ་བས་དེའི་ཕྱིར་ཐབ་བསངས་སྦྱངས་བསྐྱེད་པ་སྔོན་དུ་
འགྲོ་དགོས་པས་དེའི་ཚུལ་ནི། སྔར་བསྒྲུབ་པའི་ལས་བུམ་ཆུས་བསངས་བཞིན་པར། ཨོཾ་
ཙཎྜ་མཧཱ་རོ་ཥ་ཎ་ཧཱུྃ་ཕཊ། ཅེས་ལས་སྔགས་ཀྱིས་བསངས། སྭ་བྷ་ཝས་སྟོང་པར་སྦྱངས་
པས། སྟོང་པ་ཉིད་དུ་གྱུར། སྟོང་པའི་ངང་ལས་ཧཱུྃ་དཀར་པོ་ཞུ་བ་ལས་བྱུང་བའི་
ཡེ་ཤེས་ ཀྱི་ ཐབ་ ཁ་ དོག་དཀར་ཞིང་། དབྱིབས་ཟླུམ་པོ། མུ་ རན་ ཁ་ ཁྱེར་དང་
བཅས་པ། ཁ་ཁྱེར་ལ་རྡོ་ རྗེའི་ ཕྲེང་བས་བསྐོར་བ། གྲྭ་བཞིར་ཟླ་ཕྱེད་རྡོ་རྗེས་
མཚན་པ། དྭངས་ཤིང་ཐོགས་པ་མེད་པར་གྱུར། ཐབ་ཀྱི་ནང་དུ་རཾ་ལས་སྐྱེས་པའི་
མེ་གྲུ་གསུམ་གྱི་དབུས་སུ་སྣ་ཚོགས་པདྨ་དང་ཟླ་བའི་སྟེང་དུ་རཾ་ལས་པདྨ་དཀར་
པོ་རཾ་གྱིས་མཚན་པ། དེ་ཡོངས་སུ་གྱུར་པ་ལས་མེ་ལྷ་སྐུ་མདོག་དཀར་པོ་ཤིན་ཏུ་
ཞི་བའི་ཉམས་ཅན་ཞལ་གཅིག་ཕྱག་གཞིའི་གཡས་གཉིས་པད་དཀར་དང་ཤེལ་
ཕྲེང་། གཡོན་གཉིས་རིལ་བ་དང་དུང་འཛིན་པ། དར་དཀར་པོའི་ན་བཟའ་དང་
རིན་པོ་ཆེའི་རྒྱན་གྱིས་བརྒྱན་པའི་ཐུགས་ཀར་མེ་གྲུ་གསུམ་པ་རཾ་གྱིས་མཚན་པ།
ཞེས་འཇིག་རྟེན་པའི་མེ་ལྷ་བསྐྱེད། ཐུགས་ཀའི་ས་བོན་ལས་འོད་ཟེར་འཕྲོས་པའི་སྣེ་
- 467-
• 466 -



ལ་ཁྲོ་བོ་འདོད་རྒྱལ་གྱིས་ཤར་ལྷོ་ནས་བསྒོམས་པ་དང་འདྲ་བའི་མེ་ལྷ་ཡེ་ཤེས་པ་
དྲང་སྲོང་གི་འཁོར་གྱིས་བསྐོར་བ་སྤྱན་དྲངས། ཨོཾ་ཚུར་སྤྱོན་ཚུར་སྤྱོན་འབྱུང་པོ་ཆེ།
ལྷ་ཡི་དྲང་སྲོང་བྲམ་ཟེ་མཆོག །སྲེག་བླུགས་ཞལ་ཟས་བཞེས་སླད་དུ། །འདིར་ནི་
ཡང་དག་བསྙེན་པར་མཛོད། །ཅེས་ལན་གསུམ་བརྗོད། ཨོཾ་ཊཀྐི་ཧཱུཾ་ཛཐབ་ཀྱི་མེ་
མཚམས་ཀྱི་ཁ་ཁྱེར་གྱི་ཀུ་ཤའི་གདན་ལ་བཞུགས་པར་གྱུར། ལས་སྔགས་ཀྱིས་ཕྱི་
འབྲང་གི་བགེགས་བསྐྲད། ཨོཾ་ཨཱཧིཔྲ་ཝ་ར་སད་ཀ་རཾ་པྲཀྵ་ཎཾ་པྲ་ཏཱིཙྪ་ཧཱུཾ་ སྭཱཧཱ།
ཨོཾ་ཨཱཧཱིཔྲ་ཝ་ར་སད་ཀ་རཾ་ཨཉྩམ་ཎཾ་པྲ་ཏཱིཙྪ་ཧཱུྃ་སྭཱཧཱ། ཨོཾ་ཨཱཧཱིཔྲ་ཝ་ར་སད་ཀ་
རཾ་ཨགྷཾ་པྲ་ཏཱིཙྪ་ཧཱུྃ་སྭཱཧཱ། ཨོཾ་ཨཱ༔ཧིཔྲ་ཝ་ར་སད་ཀ་རཾ་པཱ་ཏྱཾ་པྲ་ཏིཙྪ་ཧཱུྃ་སྭཱཧཱས་ཆུ་བཞི་
དབུལ། བཛྲ་ ཨཾ་ཀུ་ཤ་ཛ༔ བཛྲ་པ་ཤ་ཧཱུཾ། བཛྲ་ སྤོ་ཊ་པཾ། བཛྲ་ གྷཎྜ ཧོ༔ དམ་ཚིག་
པ་དང་གཉིས་སུ་མེད་པར་གྱུར། སླར་ཡང་ཆུ་བཞི་གོང་ལྟར་དབུལ། ཨོཾ་ཨག་ཡེ། ཨ་
དཱི་བྱ་ཨ་དཱི་བྱ། ཨ་བི་ཤ་ཨ་བི་ཤ །མཧཱ་ཤྲཱི་ ཡེ་ཧ་བྱ་ཀ་བྱ་བཱ་ཧ་ན་ཡ་བཛྲ་པུམྨེ་པྲ་
ཏཱིཙྪ་ཧཱུྃ་སྭཱཧཱ། དེ་བཞིན་པུལླེའི་གནས་སུ། དྷུ་པེ། དཱི་པེ། གནྡྷེ། ནེ་ཝིད། བཛྲ་ཤཔྟའི་
བར་ གྱིས་ མཆོད། འཇིག་རྟེན་དབང་ཕྱུག་ཆངས་དབང་མགོན་གྱི་སྲས། །མེ་ ལྷའི་
རྒྱལ་པོ་ཊཀྐིས་དབང་བསྐུར་བ། །ཤེས་རབ་མཆོག་གིས་ཉོན་མོངས་ཐམས་ཅད་
བསྲེག །འཛིན་བྱེད་མེ་ལྷ་ཉིད་ལ་རྣམ་པར་འདུད། །ཚངས་པ་འཇིག་རྟེན་མགོན་
གྱི་སྲས། །མེ་ལྷའི་རྒྱལ་པོ་དྲང་སྲོང་མཆོག །འབྱུང་པོ་ཡོངས་སུ་བསྐྱབ་པའི་ཕྱིར།།
ཐུགས་ རྗེའི་དབང་གིས་སྐུ་སྤྲུལ་པ། །རིགས་སྔགས་གྲུབ་པའི་དྲང་སྲོང་ཚུལ།།
ཉོན་མོངས་སྲེག་པའི་ཤེས་རབ་འོད། །བསྐལ་པའི་མེ་བཞིན་གཟི་བརྗིད་འབར།།
མངོན་ཤེས་རྫུ་འཕྲུལ་ཞབས་དང་ལྡན། །ཐབས་ཀྱིས་སྤྲུལ་པའི་ཐེག་པ་བཅིབས།།
རིགས་ སྔགས་ གསུང་ ཞིང་ བགྲང་ ཕྲེང་ འཛིན། །བདུད་ རྩིའི་བཅུད་ ལྡན་ གྷཎྜི་
བསྣམས། །ཆོས་ཀྱི་བདུད་རྩི་ཡོངས་ལ་བསིལ། །ཉེས་པའི་སྐྱོན་བྲལ་ཚངས་པར་
སྤྱོད། །འཇིག་རྟེན་གནས་ཀྱང་མྱ་ངན་འདས། །ཞི་བ་བརྙེས་ཀྱང་ཐུགས་རྗེ་ཆེ། །
དེ་བས་བསྟོད་དེ་ཕྱག་ཀྱང་འཚལ། །ཞེས་བསྟོད། ཨོཾ་བཛྲ་ཨ་ན་ལ་མཧཱ་བྷཱུ་ཏ་ཛྭ་ལ་
ཛཱ་ལ་ཡ་སརྦ་བྷསྨི་ཀུ་རུ་སརྦ་དུཥྛ་ན་ཧཱུྃ་ཕཊ་ཏྲི་ཤུ་ཛ༔ཧཱུྃ་བཾ་ཧོས་མ་ཡ་ཙཱ། ས་མ་ཡ་
ཧོ༔ ཞེས་ལན་གསུམ་གྱིས་དམ་ཚིག་བསྒྲག་ གོ །དེ་ནས། མེ་ ལྷའི་ ལྗགས་ རྡོ་ རྗེ་ རྩེ་
གཅིག་པ་དཀར་པོ་ལ་རཾ་ཡིག་དང་དགང་བླུགས་ཀྱི་ཁ་ལ་ཧཱུྃ་ཡིག་འོད་ཟེར་དང་
བཅས་པས་མཚན་པར་གྱུར། ཐོག་མར་མར་ཁུ་འབུལ་བ་ནི། ལག་པ་གཉིས་བྱང་ཆུབ་
མཆོག་གི་ཕྱག་རྒྱས་དགང་བླུགས་བཟུང་བ་དང་བཅས། ཨོཾ་ཨག་ཡེ། ཨ་དཱི་བྱ་ཨ་དཱི་བྱ།
ཨ་བི་ཤ་ཨ་བི་ཤ །མཧཱ་ཤྲཱི་ཡེ་ཧ་བྱ་ཀ་བྱ་བཱ་ཧ་ན་ཡ། ལན་བདུན་གྱིས་མར་ཁུ་དབུལ་
ལ་མཐར་སྤེལ་ཚིག་ནི། བདག་ཅག་དཔོན་སློབ་འཁོར་དང་བཅས་པ་ཐམས་ཅད་ཀྱི་
ཐར་པ་དང་ཐམས་ཅད་མཁྱེན་པ་སྒྲུབ་པ་ལ་བར་དུ་གཅོད་པ་དང༌། སྡོམ་པ་
གསུམ་གྱི་བཅས་པ་དང་འགལ་བ་དང་། རང་བཞིན་གྱི་ཁ་ན་མ་ཐོ་བ་དང༌། བཀྲ་
མི་ཤིས་པ་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་སྤེལ་ཚིག་དང་བཅས་མར་ཁུ་དབུལ་
རྗེས། སྐབས་འདིར་མེ་པྲ་བརྟག་པར་བྱ་སྟེ། བགེགས་ཡོད་ན་བཟློག་ཐབས་སྦྱིན་སྲེག་ཆེན་
མོ་ནས་འབྱུང་བ་བཞིན་བྱའོ། །ཡམ་ཤིང་རྣམས་བྱང་ཆུབ་ཀྱི་ཤིང་གི་རང་བཞིན་དུ་
གྱུར། ཨོཾ་ཨག་ཡེ་ནས་བཱ་ཧ་ན་ཡ། ཨོཾ་བོ་དྷི་བྲྀཀྵ་ཡ། བདག་ཅག་དཔོན་སློབ་ཅེས་
པ་ནས་བཀྲ་མི་ཤིས་པ་དང་། ཁྱད་པར་དུ་གཟི་བརྗིད་ཕུན་སུམ་ཚོགས་པ་ལ་བར་
• 468 -
- 469-



དུ་གཅོད་པ་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་ཡམ་ཤིང་དང་། ཨོཾ་ཨག་ཡེ་ ནས་ བཱ་
ཧ་ན་ཡ། ཨོ་ ཨག་ཡེ། བདག་ཅག་དཔོན་སློབ་ཅེས་པ་ནས་འབྱོར་བ་ཕུན་སུམ་
ཚོགས་པ་ལ་བར་དུ་གཅོད་པ་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་མར་ཁུ་དང་། ཨོ་
ཨགྷ་ཡེ་ནས་བཱ་ཧ་ན་ཡ། ཨོཾ་སརྦ་པཱ་པཾ་ད་ཧ་ན་བཛྲ་ཡ། བདག་ཅག་ནས་སྡིག་པ་
ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་ཏིལ་དང༌། ཨོཾ་ཨགྷ་ཡེ་ ནས་ཨོཾ་བཛྲ་ཨཱ་ཡུ་ཥ།
བདག་ཅག་ནས་ཚེ་མཐར་ཕྱིན་པ་ལ་བར་དུ་གཅོད་（ ཞེས་དུར་བ་དང༌། ཨོ་ཨག་
ཡེ་ནས་ཨོཾ་བཛྲ་པུཊྚ་ཡ། བདག་ཅག་ནས་ བསོད་ནམས་རྒྱས་པ་ལ་ཞེས་འབྲས་མ་
གྲུགས་པ་དང་། ཨོཾ་ཨག་ཡེ་ནས་ ཨོཾ་སརྦ་སཾ་པ་དེ། བདག་ཅག་ནས་བདེ་བ་མཆོག་
ལ་བར་དུ་གཅོད་པ་༽ ཞེས་ཞོ་ཟན་དང་། ཨོཾ་ཨག་ཡེ་ ནས་ཨོ་ཨ་པྲ་ཏི་ཧ་ཏ་བཛྲ་ཡེ།
བདག་ཅག་ནས་སྲུང་བ་མཆོག་ལ་བར་དུ་གཅོད་པ་དང་། གྲིབ་དང་མི་གཙང་བ་
ཐམས་ཅད་༽ཞེས་ཀུ་ཤ་དང་། ཨོཾ་ཨགྷ་ཡེ་ནས་ ཨོཾ་སརྦ་ཨརྦ་སིདྷ་ཡེ། བདག་ཅག་
ནས་ བགེགས་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་ཡུངས་ཀར་དང་། ཨོཾ་ཨགྲྭ་ཡེ་
ནས་ ཨོ་བཛྲ་བཱི་ཛ་ཡ། བདག་ཅག་ ནས་ནོར་དང་འབྲུ་རྒྱས་པ་ལ་བར་དུ་གཅོད་པ་
Xཞེས་སོ་བ་དང་། ཨོཾ་ཨག་ཡེ་ ནས་ ཨོ་མཧཱ་བེ་གཱ་ཡ། བདག་ཅག་ནས་ མྱུར་བའི་
ཤུགས་ཕུན་སུམ་ཚོགས་པ་ལ་ （ཞེས་ནས་དང་། ཨོཾ་ཨག་ཡེ་ ནས་ ཨོ་མཧཱ་བཱ་ལ་ཡ།
བདག་ཅག་ནས་ སྟོབས་རྒྱས་པ་ལ་བར་དུ་གཅོད་པ་ཞེས་སྲན་མ་དང་། ཨོ་ཨག་
ཡེ་ནས་ ཨོ་བཛྲ་གྷསྨ་རི། བདག་ཅག་ནས་ ནད་ཐམས་ཅད་ཤིནྟཾ་ཀུ་རུ་ཡེ་སྭཱཧཱ།
ཞེས་ གྲོ་དང༌། གཞན་ ཡང་ཞོ། འོ་མ། འབྲས་ཟན། འབྲས་ ཡོས། ཙན་དན་། པྲི་ཡང་ཀུ།
ཐང་ཆུ། དྲི་ཞིམ་པའི་མེ་ཏོག་རྣམས་ལ། ཨོཾ་ ཨ་ ཡེ་ ནས་ བཱ་ཧ་ན་ ཡ། བདག་ཅག་
དཔོན་སློབ་འཁོར་དང་བཅས་པ་ཐམས་ཅད་ཀྱི་ཐར་པ་དང་ཐམས་ཅད་མཁྱེན་པ་
སྒྲུབ་པ་ལ་བར་དུ་གཅོད་པ་དང་། སྡོམ་པ་གསུམ་གྱི་བཅས་པ་དང་འགལ་བ་
དང༌། རང་བཞིན་གྱི་ཁ་ན་མ་ཐོ་བ་དང༌། བཀྲ་མི་ཤིས་པ་ཐམས་ཅད་དང༌། ཁྱད་
པར་དུ་མཆོག་དང་ཐུན་མོང་གི་དངོས་གྲུབ་སྒྲུབ་པ་ལ་བར་དུ་གཅོད་པ་ཐམས་
ཅད་ ཤིནྟཾ་ ཀུ་ རུ་ ཡེ་ སྭཱཧཱ། ཞེས་རྫས་སོ་ སོར་སྤེལ་ཚིག་ཁ་བསྒྱུར་བས་ལྷག་ཆད་ནོར་
འཁྲུལ་སོགས་ཀྱི་སྐྱོན་དང་བྲལ་བར་སྦྱར་ཏེ་དབུལ། དཀྱིལ་འཁོར་སྒྲུབ་མཆོད་དང་བསྙེན་
པའི་ཁ་སྐོང་ལྟ་བུ་ཡིན་ན། ཐོག་མར་མར་ཁུ་ལྟ་བུར་མཚོན་ན། ཨོཾ་ཨག་ཡེའི་སྤེལ་ཚིག་ཏུ།
བདག་ཅག་དཔོན་སློབ་འཁོར་དང་བཅས་པ་ཐམས་ཅད་ཀྱི་ཐར་པ་དང་ཐམས་
ཅད་མཁྱེན་པ་སྒྲུབ་པ་ལ་བར་དུ་གཅོད་པ་དང་། བཀྲ་མི་ཤིས་པ་ཐམས་ཅད་དང་།
ཁྱད་པར་དུ་ཆོ་ག་དང་སྔགས་ ལྷག་ཆད་ཀྱི་ཉེས་པ་དང་། འབྱོར་བ་ཕུན་སུམ་
ཚོགས་པ་ལ་བར་དུ་གཅོད་པ་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་པས་མཚོན་ཏེ་
བསྲེག་རྫས་འོག་མ་རྣམས་ལ་ཡང་རིགས་འགྲེ་སྟེ་འདས་མ་འདས་གཉིས་ཀའི་གནས་
སྐབས་ སུ་ བསྒྱུར་ ཁ་ ཤེས་ པར་ བྱའོ། །དེ་ལྟར་བསྲེག་རྫས་རྣམས་ཕུལ་རྗེས། ཨོཾ་ཨཱཧཱིཔྲ་
ཝ་ར་སད་ཀ་རཾ་ཨཉྩམ་ཎཾ་པྲ་ཏཱིཙྪ་ཡེ་སྭཱཧཱས་ཞལ་ བསིལ་དང་། ཨོཾ་ཨཱཧཱིཔྲ་ཝ་ར་
སད་ཀ་རཾ་པྲཀྵ་ཎཾ་པྲ་ཏཱིཙྪ་ཡེ་སྭཱཧཱས་བསང་གཏོར་དབུལ། དེ་ནས་འཇིག་ རྟེན་ལས་
འདས་པའི་མེ་ལྷ་མཆོད་པ་ནི། དཀྱིལ་འཁོར་སྒྲུབ་མཆོད་དང་འབྲེལ་མ་འབྲེལ་གང་ལྟར་
ཡང་། མེ་ལྷའི་ཐུགས་ཀར་མེ་གྲུ་གསུམ་རབ་ཏུ་འབར་བའི་དབུས་སུ་འཇའ་ཚོན་སྣ་
ལྔའི་གུར་ཁྱིམ་གྱི་ནང་དུ། པད་དཀར་འདབ་མ་སྟོང་ལྡན་གྱི་ལྟེ་བར་གཞལ་ཡས་
སང་
- 470 -
• 47i-



ཁང་གྲུ་བཞི་སྒོ་བཞི། འདོད་སྣམ་ཕ་གུ་དྲ་བ་དྲ་ཕྱེད་མདའ་ཡབ་པུ་ཤུ་རྟ་བབས་
སོགས་མཚན་ཉིད་ཐམས་ཅད་ཡོངས་སུ་རྫོགས་པ། ནང་གི་སྟེང་དང་ཤར་དཀར།
ལྷོ་སེར། ནུབ་དམར། བྱང་ལྗང་། འོག་སྔོན་པོར་གྱུར་པའི་ཁ་དོག་སོ་སོའི་རང་
མདོག་ལྟར་འཆར་བ་ལ་རྣམ་པ་ཡི་གེའི་གཟུགས་ཅན་གྱིས་བར་མཚམས་མེད་
པར་ཁྱབ་པ། ཁ་དོག་དང་དབྱིབས་རྣམས་མ་འདྲེས་པ་སོ་སོར་བཀྲ་བའི་སྟེང་གི་
ཡི་གེ་ཐམས་ཅད་ཨོཾ། ཤར་མ། ལྷོ་ཎི། ནུབ་པད། བྱང་མེ། འོད་ཧཱུྃ་དུ་སྣང་བའི་
གཞལ་ཡས་ཁང་གི་དབུས་སུ་པཾ་དཀར་པོ་ལས་ནམ་མཁས་གར་ཁྱབ་ཏུ་ཁྱབ་པའི་
པདྨ་དཀར་པོའི་སྟེང་དུ་ཨ་དཀར་པོ་ཡོངས་སུ་གྱུར་པ་ལས་ཟླ་བའི་དཀྱིལ་འཁོར་
པད་མའི་ལྟེ་བ་དང་མཉམ་པ། དེའི་སྟེང་དུ་ཧྲིཝདཀར་པོ་ཡོངས་སུ་གྱུར་པ་ལས་
ཐིག་ལེ་དཀར་པོ་ནམ་མཁའ་ལྟར་མཐའ་དང་བྲལ་བའི་རང་བཞིན་ཡོངས་སུ་གྱུར་
པ་ལས་བཀོད་པ་བསམ་གྱིས་མི་ཁྱབ་པའི་ཐུགས་རྗེ་ཆེན་པོ་རྒྱལ་བ་རྒྱ་མཚོ་ནམ་
མཁས་གར་ཁྱབ་ཏུ་སྐུས་ཁྱབ་པ། དབུ་བཅུ་གཅིག ཕྱག་སྟོང་། སྤྱན་སྟོང་དང་
ལྡན་པ། རྩ་ཞལ་དཀར་གཡས་དམར་གཡོན་ལྗང་། དེའི་སྟེང་གི་ཞལ་དབུས་ལྗང་
གཡས་དཀར་གཡོན་དམར། དེའི་སྟེང་གི་ཞལ་དབུས་དམར་གཡས་ལྗང་གཡོན་
དཀར་བ། དེའི་སྟེང་ན་ཁྲོ་ཞལ་ནག་པོ་མཆེ་བ་གཙིགས་པ། སྤྱན་གསུམ་པ།
རལ་པ་དམར་སེར་གྱེན་དུ་བརྫེས་པ། དེའི་སྤྱི་བོར་ཞི་བའི་ཞལ་དམར་པོ་གཙུག་
ཏོར་ཅན། རྩ་ བའི་ ཕྱག་དང་པོ་གཉིས་ཐུགས་ ཀར་ ཐལ་མོ་སྦྱར་བ། གཡས་
གཉིས་པ་ན་བགྲང་ཕྲེང༌། གསུམ་པ་ན་མཆོག་སྦྱིན་གྱི་ཕྱག་རྒྱ་ལས་བདུད་རྩི་
འབབ་པའི་རྒྱུན་གྱིས་ཡི་དྭགས་རྣམས་ཚིམ་པར་བྱེད་པ། བཞི་པ་ན་འཁོར་ལོ།
གཡོན་གྱི་གཉིས་པ་ན་པདྨ། གསུམ་པ་ན་རིལ་བ་སྤྱི་བླུགས། བཞི་པ་ན་མདའ་
གཞུ་འཛིན་པ། ཕྱག་ལྷག་མ་དགུ་བརྒྱ་དང་དགུ་བཅུ་རྩ་གཉིས་པོ་ཐམས་ཅད་
མཆོག་སྦྱིན་མཛད་པ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། བ་སྤུའི་བུ་ག་
རེ་རེ་ནས་ སངས་རྒྱས་ཀྱི་ཞིང་གྲངས་མེད་པ། དེ་རྣམས་ན་སངས་རྒྱས་བྱང་
སེམས་མཐའ་ཀླས་པ་བཞུགས་པ། གནས་གསུམ་གྱི་ཡིག་འབྲུ་ལས་འོད་ཟེར་གྱི་
ཚོགས་འཕྲོས་པས་སེམས་ཅན་གྱི་དོན་དཔག་ཏུ་མེད་པ་མཛད་པ། དེའི་ཐུགས་
ཀར་ཐིག་ལེ་གཉིས་པ་སྟོང་གསུམ་མི་མཇེད་ཀྱི་བཀོད་པ་སྔར་ལྟ་བུའི་གཞལ་
ཡས་ཁང་གི་ནང་དུ་པད་ཟླའི་སྟེང་ན་ཨོ་སེར་པོ་ལས་ཐུབ་པ་ཆེན་པོ་རྣམ་པར་སྣང་
མཛད་གངས་ཅན་མཚོ་སྤྲུལ་སྐུའི་ཆ་བྱད་ཅན། གཡས་སྐྱབས་སྦྱིན་གྱི་ཕྱག་རྒྱ་
དང༌། གཡོན་མཉམ་གཞག་མཛད་པ། གཡས་གཡོན་དུ་མཆོག་ཟུང་བཞེངས་ཏེ་
བཞུགས་ནས་བདེན་པ་བཞིའི་ཆོས་སྟོན་ཅིང་གནས་དུ་མར་སྤྲུལ་པ་བཀྱེ་ནས་
སེམས་ ཅན་ གྱི་དོན་མཛད་པ། སངས་རྒྱས་དང་བྱང་ཆུབ་སེམས་དཔའ་དང་
འཕགས་པ་ཉན་རང་དུ་མས་ཕོ་བྲང་དེའི་མཐའི་ངོས་ཁེངས་ཤིང་། དེ་ཐམས་ཅད་
ཀྱི་གནས་གསུམ་གྱི་ཡིག་འབྲུ་ལས་འོད་ཟེར་འཕྲོས་པས་འགྲོ་དྲུག་ཐམས་ཅད་ཀྱི་
སྒྲིབ་གཉིས་བག་ཆགས་དང་བཅས་པ་སྦྱོང་བར་མཛད་པ་། དེའི་ཐུགས་ཀར་ཐིག་
ལེ་གསུམ་པ་ཁ་བ་ཅན་གྱི་ཐིག་ལེ་གཞལ་ཡས་ཁང་གི་ནང་དུ་པད་ཟླའི་གདན་ལ་
ཧཱུྃཡོངས་སུ་གྱུར་པ་ལས་སྤྱན་རས་གཟིགས་རྒྱལ་བ་རྒྱ་མཚོ་ཞལ་བཅུ་གཅིག་པ།
ཕྱག་སྟོང་། སྤྱན་སྟོང་། བཀོད་པ་བསམ་གྱིས་མི་ཁྱབ་པ་ཇི་བཞིན་དུ་བཞུགས་པ།
དེའི་ཐུགས་ཀར་ཐིག་ལེ་བཞི་པ་གནས་ཁང་གི་ཐིག་ལེ། སྔར་ལྟ་བུའི་གཞལ་ཡས་
-473 -
-472-



ཁང་མཚན་ཉིད་ཐམས་ཅད་ཡོངས་སུ་རྫོགས་པའི་ནང་དུ་པད་ཟླའི་སྟེང་ན་
ཧྲིལས་ སྤྱན་རས་ གཟིགས་ཞལ་གཅིག་ཕྱག་གཉིས་པ། ཞལ་འཛུམ་ཞིང་ཅུང་
ཟད་འགྱིང་བ། སྐུ་ཤེལ་ལྟར་དྭངས་པ། དབུ་སྐྲ་མཐིང་ག་དཔུང་པའི་ཐད་དུ་
སླེབས་པ། ཕྱག་གཡས་ཤེལ་དཀར་གྱི་ཕྲེང་བ་དང་། གཡོན་ཤེལ་གྱི་འཁར་བ་རྩེ་
མོར་པདྨ་དཀར་པོ་འདབ་མ་སྟོང་དང་ལྡན་པའི་ལྟེ་བར་ཟླ་གདན་ལ་ཡུམ་ཆེན་མོ།
གཡས་སུ་བླ་མ་མར་མེ་མཛད། གཡོན་དུ་རྒྱལ་བ་ཤཱཀྱ་ཐུབ་པ། འདབ་མ་སྟོང་ལ་
སངས་རྒྱས་སྟོང་བཞུགས་པས་མཚན་པ་འཛིན་པ། ཞབས་གཉིས་མཉམ་པའི་
སྟབས་ཀྱིས་བཞེངས་པ། དེའི་ཐུགས་ཀར་ཐིག་ལེ་ལྔ་པ་གཞལ་ཡས་ཁང་གི་ནང་
དུ་པད་ཟླའི་སྟེང་ན། ཨ་སེར་པོ་ལས་ཡུམ་ཤེར་ཕྱིན་མ་སྐུ་མདོག་སེར་མོ་ཞལ་
གཅིག་ཕྱག་བཞི་མ། གཡས་དང་པོས་ཐུགས་ཀར་སྐྱབས་སྦྱིན་གྱི་ཕྱག་རྒྱ་དང་།
གཡོན་དང་པོས་མཉམ་གཞག་མཛད་པ། གཡས་འོག་མས་རྡོ་རྗེ་དང༌། གཡོན་
འོག་མས་གླེགས་བམ་འཛིན་པ། ཕྱོགས་བཅུའི་རྒྱལ་བ་སྲས་བཅས་ཀྱིས་བསྐོར་
བ། ཞལ་ནས་ཤེར་ཕྱིན་གྱི་སྒྲ་འུར་འུར་གསུང་ཞིང༌། སྤྲོས་བྲལ་དུ་ངེས་པ་ལྷང་
ལྷང་བསྐྱེད་པར་མཛད་པ། དེའི་ཐུགས་ཀར་ཐིག་ལེ་དྲུག་པ་གཞལ་ཡས་ཁང་གི་
ནང་དུ་པད་ཟླའི་སྟེང་ན་ཡུཾ་སེར་པོ་ལས་ཐུབ་པ་བདུད་འདུལ་སྤྲུལ་སྐུའི་ཆ་ལུགས་
ཅན། གཡས་ས་གནོན་དང༌། གཡོན་མཉམ་གཞག་མཛད་པ། འཁོར་ས་བཅུའི་
བྱང་ཆུབ་སེམས་དཔའ་འབའ་ཞིག་གིས་བསྐོར་བ། དེའི་ཐུགས་ཀར་ཐིག་ལེ་
བདུན་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཧྲིདཀར་པོ་ལས། སྤྱན་
རས་གཟིགས་ཞལ་གཅིག་ཕྱག་བཞི་པ། དང་པོ་གཉིས་ཐུགས་ཀར་ཐལ་མོ་སྦྱར་
བ། ལྷག་མ་གཉིས་ཀྱིས་ཤེལ་ཕྲེང་དང་པད་དཀར་འཛིན་པ། ཞབས་སྐྱིལ་ཀྲུང་
གིས་བཞུགས་པ། འཁོར་བྱང་ཆུབ་སེམས་དཔའི་ཚོགས་ཀྱིས་བསྐོར་བ། དེའི་
ཐུགས་ཀར་ཐིག་ལེ་བརྒྱད་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཧཱུྃ་ལྗང་
གུ་ལས་སྒྲོལ་མ་ལྗང་གུ་ཞལ་གཅིག་ཕྱག་གཉིས་མ་གཡས་མཆོག་སྦྱིན་གྱི་ཕྱག་རྒྱ་
དང་། གཡོན་ཨུཏྤ་ལ་མཐེབ་སྲིན་གྱིས་ཐུགས་ཀར་འཛིན་པ། འཁོར་ཞི་བའི་ལྷ་
མོ་དཔག་ཏུ་མེད་པས་བསྐོར་བ། དེའི་ཐུགས་ཀར་ཐིག་ལེ་དགུ་པ་གཞལ་ཡས་
ཁང་གི་ནང་དུ་པད་ཟླའི་སྟེང་ན་ཧཱུྃ་ལྗང་ནག་ལས་སྒྲོལ་མ་དྲག་མོ་ལྗང་ནག་ཞལ་
གཅིག་ཕྱག་བཞི་མ། དང་པོ་གཉིས་ཀྱིས་གྲི་ཐོད། འོག་མ་གཉིས་ཀྱིས་ཌཱ་མ་རུ་
དང་ཁ་ཊཾ་ག་འཛིན་པ། མི་ལྤགས་ཀྱི་གཡང་གཞི་དང༌། སྟག་ལྤགས་ཀྱི་ཤམ་
ཐབས་དང༌། རུས་པའི་རྒྱན་དྲུག་གསོལ་ཞིང་གཡོན་བརྐྱང་གིས་བཞུགས་པ།
འཁོར་ལྷ་མོ་དྲག་མོའི་ཚོགས་དཔག་ཏུ་མེད་པས་བསྐོར་བ། ཐམས་ཅད་ཀྱང་ཧཱུྃ་
དང་ཕཊ་ཀྱི་སྒྲ་སྒྲོག་པ། གར་སྟབས་ཀྱིས་ས་གཡོ་ཞིང་བསྐྱོད་པ་། དེའི་ཐུགས་
ཀར་ཐིག་ལེ་བཅུ་པ་གཞལ་ཡས་ཁང་གི་ནང་དུ་པད་ཉིའི་སྟེང་ན་ཧཱུྃ་མཐིང་ནག་
ལས་མི་གཡོ་བ་ སྔོན་པོ་ཞལ་གཅིག་ཕྱག་གཉིས་པ་ ཁྲོ་ཞིང་གཏུམ་པ། གཡས་
རལ་གྲི་དང་གཡོན་ཞགས་པ་འཛིན་པ། སྦྲུལ་དང་རིན་པོ་ཆེས་བརྒྱན་ཅིང་གླེང་
ལྤགས་ དང༌ སྟག་ཤམ་ གསོལ་བ། གཡས་ བརྐྱང་ གིས་ ཚོགས་ ཀྱི་བདག་ པོའི་
གདན་ལ་མེ་དཔུང་གི་དབུས་ན་ཁྲོ་བོའི་ཚོགས་ཀྱིས་བསྐོར་ཏེ་བཞུགས་པ། དེའི་
ཐུགས་ཀར་ཐིག་ལེ་བཅུ་གཅིག་པ་ཞལ་ཡས་ཁང་གི་ནང་དུ་པད་ཟླའི་སྟེང་ན་ཧཱུཾ་
དཀར་པོ་ལས་མགོན་པོ་ཨ་ཏི་ཤ་ངོ་བོ་ཐུབ་པའི་དབང་པོ། རྣམ་པ་ལོངས་སྤྱོད་
-414-
- 475 -



རྫོགས་ སྐུའི་ ཆ་ ལུགས་ ཅན། རྡོ་ རྗེ་ དང༌ དྲིལ་བུ་ འཛིན་ པ། སྐྱིལ་ཀྲུང་ གིས་
བཞུགས་པ། དེའི་ མདུན་ དུ་ཐུབ་ པ་ ལོངས་ སྤྱོད་རྫོགས་སྐུའི་ ཆ་ལུགས་ཅན།
གཡས་སུ་སྤྱན་རས་གཟིགས། གཡོན་དུ་སྒྲོལ་མ། རྒྱབ་ཏུ་མི་གཡོ་བ། ཤར་་་་་
(ལྷོར་)ཇོ་བོ་པཎྜི་ཏའི་ཆ་བྱད་ཅན། ལྷོ་ནུབ་ཏུ་འབྲོམ་དགེ་བསྙེན་གྱི་ཆ་བྱད་ཅན།
ནུབ་བྱང་དུ་རྔོག་དང་། བྱང་ཤར་དུ་ཁུ་སྟོན་གཉིས་བོད་སྟོན་རབ་བྱུང་གི་ཆ་བྱད་
ཅན། སྟེང་གི་ཆ་ལ་བརྒྱུད་པ་གསུམ་གྱི་བླ་མའི་ཚོགས་རྣམས་བཞུགས་པ། དེའི་
ཐུགས་ཀར་ཐིག་ལེ་བཅུ་གཉིས་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་
ཧྲིདཀར་པོ་ལས་འབྲོམ་ཆོས་ཀྱི་རྒྱལ་པོ་ལོངས་སྐུའི་རྣམ་པ་ཅན་གར་ཆས་སུ་
བཞུགས་པ། སྐུ་ཤེལ་ལྟར་དྭངས་ཤིང་གསལ་བའི་ངོས་ལ་དཀོན་མཆོག་གསུམ་
གྱི་གཟུགས་བརྙན་ཇི་ལྟ་བ་བཞིན་དུ་འཆར་བ། དགུང་ལོ་བཅུ་དྲུག་ལོན་པའི་ན་
ཚོད་ཅན། གཡས་པད་དཀར་དང༌། གཡོན་དྲིལ་བུ་འཛིན་པ། ཞབས་སྐྱིལ་ཀྲུང་
གིས་བཞུགས་པའི་མདུན་དུ་ཕྱི་ལྟར་ན་རང་དང་ ཆ་ལུགས་མཚུངས་པའི་ཁྱེའུ་
དཀར་པོ་བཞི། གཡས་སུ་ སེར་པོ་བཞི། གཡོན་དུ་ལྗང་གུ་བཞི། རྒྱབ་ཏུ་དམར་
པོ་བཞི། ནང་ལྟར་ན་སྐུ་མཆེད་གསུམ་སོགས། གསང་བ་ལྟར་ན་རིགས་ལྔའི་ངོ་
བོ། སྟེང་གི་ཆ་ལ་བརྒྱུད་པ་གསུམ་གྱི་བླ་མ་རྣམས་དང་གསང་བ་ཡེ་ཤེས་སོགས་
མཁའ་འགྲོའི་ཚོགས་དུ་མ་རྣམས་ཨོ་རྒྱན་གྱི་ཡུལ་དུ་མཛད་པ་མཛད་པ་ཇི་ལྟ་བ་
བཞིན་གར་སྟབས་སྣ་ཚོགས་སུ་བསྒྱུར་བ། དེའི་ཐུགས་ཀར་ཐིག་ལེ་བཅུ་གསུམ་
པ་གཞལ་ཡས་ཁང་གི་ནང་དུ་པད་ཟླའི་སྟེང་ན་མོ་སེར་པོ་ལས་རྒྱལ་བ་བྱམས་པ་
མགོན་པོ་དགེ་སློང་གི་རྣམ་པ་ཅན། སྐུ་ལ་ཆོས་གོས་གསུམ་གསོལ་བ། མཚན་
དཔེ་དང་ལྡན་ཞིང་ཆོས་འཆད་ཀྱི་ཕྱག་རྒྱ་མཛད་པ། གཡས་གཡོན་དུ་ནམ་མཁའ་
དྲི་མ་མེད་པ་དང༌། བཙུན་པ་སྤྱན་རས་གཟིགས་གཉིས་དགེ་སློང་གི་ཆ་བྱད་ཅན་
བཞེངས་ཏེ་བཞུགས་པ། སྟེང་གི་ཆ་ལ་འཕགས་པ་ཐོགས་མེད་སོགས་རྒྱ་ཆེན་
སྤྱོད་བརྒྱུད་ཀྱི་བླ་མའི་ཚོགས་རྣམས་བཞུགས་པ། ཞལ་ནས་ཤེར་ཕྱིན་གྱི་བཀའ་
ཟབ་མོ་རྣམས་སྒྲོག་ཅིང་། དེའི་དོན་ལ་གཡེལ་བ་མེད་པ་བཞིན་དུ་ལྷའི་གནས་ལ་
སོགས་པར་སྤྲུལ་པ་དཔག་ཏུ་མེད་པ་འགྱེད་ཅིང་གདུལ་བྱ་རྣམས་ས་ལམ་ཕྱིན་ཅི་
མ་ལོག་པ་ལ་འགོད་པར་མཛད་པ། དེའི་ཐུགས་ཀར་ཐིག་ལེ་བཅུ་བཞི་པ་གཞལ་
ཡས་ཁང་གི་ནང་དུ་པད་ཟླའི་གདན་ལ་དྷིཡིག་གསེར་བཙོ་མ་ལྟ་བུ་ལས་མགོན་
པོ་ཀླུ་སྒྲུབ་སེར་པོ་ རབ་བྱུང་སྤྲུལ་ སྐུའི་ཆ་ལུགས་ གཙུག་ཏོར་ཅན། སྦྲུལ་མགོ་
བདུན་ གྱི་གདེངས་ ཀས་ མཛེས་ པ། ཕྱག་ གཉིས་ཆོས་འཁོར་ གྱི་ ཕྱག་ རྒྱ་ ཅན།
ཞབས་སྐྱིལ་ཀྲུང་གིས་བཞུགས་པ། གཡས་གཡོན་དུ་ཇོ་བོ་དང༌། སྤྱན་རས་
གཟིགས་གཉིས་རབ་བྱུང་གི་རྣམ་པ་ཅན། སྟེང་གི་ཆ་ལ་འཇམ་པའི་དབྱངས་དང་།
ཟླ་བ་གྲགས་པ་ལ་སོགས་པ་ཟབ་མོ་ལྟ་བརྒྱུད་ཀྱི་བླ་མའི་ཚོགས་རྣམས་སྤྲུལ་པ་དུ་
མ་འགྱེད་པ། སླར་ཡང་མི་རྟོག་པའི་དབྱིངས་སུ་ཡལ་ཞིང་རང་རང་གི་སྐུའི་རྣམ་
པར་ལམ་ལམ་འཆར་བས་བརྗོད་པ་དང་བཅས་པ་དང་བརྗོད་པ་མེད་པའི་ཆོས་སྣ་
ཚོགས་སྟོན་པ། དེའི་ཐུགས་ཀར་ཐིག་ལེ་བཅོ་ལྔ་པ་ གཞལ་ཡས་ཁང་ གི་ནང་དུ་
སེང་གེས་བཏེག་པའི་རིན་པོ་ཆེའི་ཁྲིའི་སྟེང་དུ། པདྨ་ཉི་མ་ཟླ་བའི་གདན་ལ་ཧཱུྃ་
མཐིང་ནག་ལས་རྒྱལ་བ་རྡོ་རྗེ་འཆང་ལོངས་སྤྱོད་རྫོགས་སྐུའི་ཆ་ལུགས་ཅན། སྐུ་
མདོག་སྔོན་པོ། རྡོ་རྗེ་དང་དྲིལ་བུ་ཐུགས་ཀར་བསྣོལ་ཏེ་འཛིན་པ། ཞབས་རྡོ་རྗེ་
- 477-
-476-



སྐྱིལ་ཀྲུང་གིས་བཞུགས་པ། གཡས་གཡོན་དུ་མཆོག་ ཟུང་ལོངས་སྐུའི་ཆ་ལུགས་
ཅན་བཞེངས་པ། སྟེང་གི་ཆ་ལ་ཉམས་ལེན་བྱིན་རླབས་བརྒྱུད་པའི་བླ་མ་ཏེ་ལོ་ནཱ་
རོ་སོགས་དང་། གཞན་ཡང་ནོར་བུའི་ཕྲེང་བའི་བརྒྱུད་པ་རྣམས་ཀྱིས་བསྐོར་ནས་
བཞུགས་པ། དེའི་ཐུགས་ཀར་ཐིག་ལེ་བཅུ་དྲུག་པ་སྔར་ལྟ་བུའི་གཞལ་ཡས་ཁང་
མཛེས་ཤིང་ཡིད་དུ་འོང་བ། སྟོབས་དང་མི་འཇིགས་པ་སོགས་ཀྱི་རང་བཞིན་ཅན་
གྱི་དབུས་སུ་པད་ཟླའི་གདན་ལ་ཧཱུྃ་ཡིག་སེར་པོ་ཡོངས་སུ་གྱུར་པ་ལས་བདག་ཉིད་
སངས་རྒྱས་ཆོས་ཀྱི་སྐུ་ཟག་པ་མེད་པའི་ཡེ་ཤེས་ཅན། རྣམ་པ་ལོངས་སྤྱོད་རྫོགས་
པའི་སྐུ་སྐྱིལ་ཀྲུང་དང་མཉམ་གཞག་གིས་བཞུགས་པ་སེར་པོ། ཆོས་ཀྱི་དབྱིངས་
ལས་མི་གཡོ་བཞིན་དུ་སྐུ་གསུང་ཐུགས་ཀྱི་མཛད་པ་མཐའ་དག་རྩོལ་མེད་ལྷུན་
གྲུབ་ཏུ་འབྱུང་བའི་ངང་ནས་སྤྲུལ་སྐུ་དུ་མར་སྤྲུལ་ནས་ གཞལ་ཡས་ཁང་དེར་
གནས་པ། རང་ཉིད་གཙོ་བོའི་སྙིང་གི་དཀྱིལ་དུ་བྱང་ཆུབ་ཀྱི་ཐིག་ལེ་དྭངས་ཤིང་
གསལ་བ་ཡུངས་འབྲུ་ཙམ་པ། དེ་རྒྱུ་ཇེ་ཆེར་སོང་ནས་ནོར་བུ་རིན་པོ་ཆེའི་སྣོད་རྒྱ་
ཆེ་ཞིང་དཔངས་མཐོ་བ་དྭངས་ཤིང་འོད་འཚེར་བ། དེའི་ནང་དུ་རང་གི་སེམས་
ཐིག་ལེ་སེར་པོ་སྲན་མ་ཙམ་དྭངས་ཤིང་འོད་འཚེར་བ། མེར་མེར་གཡོ་ཞིང་འཇུ་
བ་ལྟ་བུ། དེ་རྒྱ་ཇེ་ཆེར་སོང་བས་ཐིག་ལེའི་རྒྱ་མཚོ་གསེར་བཙོ་མའི་མདོག་ ལྟར་
དྭངས་ཤིང་ཁོད་སྙོམས་པ། གཞི་བརྟན་པ། རྒྱ་ཆེ་བ། ཁྱབ་ཆེ་བ། གཟུགས་
བརྙན་ཐམས་ཅད་འཆར་བའོ། །ཐིག་ལེ་བཅུ་དྲུག་གི་ལྷ་ཚོགས་ཐམས་ཅད་ཀྱི་སྤྱི་
བོར་ཨོཾ་དཀར་པོ། མགྲིན་པར་ཨཱ༔དམར་པོ། ཐུགས་ ཀར་ཧཱུཾ་སྔོན་པོས་མཚན་པར་
གྱུར། ཅེས་བཀོད་པ་བསམ་གྱིས་མི་ཁྱབ་པ་ནས་བཟུང་སྟེ་ཟུང་འཇུག་གི་ཐིག་ལེའི་བར་
ལེགས་པར་གསལ་བཏབ། དེ་ནས་དཀྱིལ་འཁོར་སྒྲུབ་མཆོད་དང་འབྲེལ་ཚེ། ལས་ཀྱི་རྡོ་
རྗེས་དཀྱིལ་འཁོར་གྱི་ཤར་སྒོ་ནས་ཕྱག་གསུམ་བཙལ་ནས། ལག་གཡོན་པས་སྤོས་འཛིན་
ཅིང་། ཐིག་ལེ་དང་པོ་ནས་བཟུང་བཅུ་དྲུག་གི་བར་གྱི་ལྷ་ རྣམས་ཀྱི་སྔགས་རེ་རེ་བརྗོད་པ་
དང་མཉམ་དུ་མེ་ཏོག་རེ་རེ་བླངས་ལ་དཀྱིལ་འཁོར་གྱི་ལྷ་རྣམས་ལས་ལྷ་གཉིས་པ་རེ་མར་མེ་
གཅིག་ལས་གཉིས་ཆད་ཀྱི་ཚུལ་དུ་སྤྱན་དྲངས་པར་བསམ་སྟེ། མེ་ཏོག་རྣམས་སློབ་དཔོན་གྱི་
ཕྱག་ཏུ་ཕུལ། སློབ་དཔོན་གྱིས་ཀྱང་ལྷ་ཐམས་ཅད་འཇིག་རྟེན་ལས་འདས་པའི་མེ་ལྷ་སོ་སོ་
ལ་ཐིམ་པར་མོས་ཏེ་ཐིག་ལེ་ཐམས་ཅད་ཀྱི་སྔགས་རྣམས་རིམ་གྱིས་བརྗོད་པ་དང་མཉམ་དུ་
མེ་ཏོག་རེ་ཐབ་ནང་དུ་དོར་ནས། སྔར་བསྐྱེད་ཟིན་པའི་ལྷ་རྣམས་ལ་ཐིམ་པས། ལྷ་རྣམས་
སྔར་ལས་ཀྱང་གཟི་བརྗིད་ཆེར་འབར་བའི་མོས་པ་བྱེད། འདི་ནི་ཐིག་ལེ་བཅུ་དྲུག་གི་ཐུན་
མོང་མ་ཡིན་པའི་ལུགས་སོ། །ཞེས་པཎ་ཆེན་ཐམས་ཅད་མཁྱེན་པས་གསུངས་པ་ཉིད་ལེགས་
བཤད་ཕུལ་དུ་ཕྱིན་པར་མངོན་པས་དེ་བཞིན་དུ་བྱ། སྒྲུབ་མཆོད་དང་འབྲེལ་མ་འབྲེལ་
གཉིས་ཀ་ ལ། ལྷ་རྣམས་ཀྱི་སྐུའི་ཆ་ལས་འོད་ཟེར་ དཀར་ པོའི་ ཚོགས་ འཕྲོ་བར་
གྱུར། ལྷ་རྣམས་ཀྱི་ཐུགས་ཀའི་ཧཱུྃ་ལས་འོད་ཟེར་འཕྲོས་པས་དག་པ་རབ་
འབུམས་ ཀྱི་ ཞིང་ཁམས་ནས་བསྒོམས་པ་དང་འདྲ་བའི་ཡེ་ཤེས་པ་ལ་སངས་རྒྱས་
དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། ཛཧཱུྃ་བཾ་ཧོ༔
གཉིས་སུ་མེད་པར་གྱུར། པདྨ་ཀ་མ་ལ་ཡེ་ཧཱུཾ། སླར་ཡང་ཐུགས་ཀའི་ཧཱུྃ་ལས་འོད་
ཟེར་འཕྲོས་པས་དབང་གི་ལྷ་རྣམས་སྤྱན་དྲངས། ཁྱེད་རྣམས་ཀྱིས་འདི་ལ་མངོན་
པར་དབང་བསྐུར་དུ་གསོལ། ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ ཞེས་པ་
ནས། ཤྲཱི་ཧཱུྃ། ཞེས་དབང་བསྐུར། ལུས་གང༌། དྲི་མ་དག ཆུའི་ལྷག་མ་སྤྱི་གཙུག་
ཏུ་འཁྱིལ་བ་ལས་རང་རང་གི་ས་བོན་གྱིས་དབུ་བརྒྱན་པར་གྱུར། ཐོག་མར་ཡན་
-479-
- 478 -



ལག་བདུན་པ་འབུལ་བ་ནི། ཕྱག་དང་ཕྱག་ཡུལ་གཉིས་སྟོང་པའི། །རྣམ་དག་སྐུ་ལ་
ཡེ་ཕྱག་འཚལ། །སྐྱེ་གནས་འཇིག་པས་མ་གོས་པའི། །དྲི་མེད་མཆོད་ཚོགས་
འབུལ་ལོ་ལྷར། །སྒོ་གསུམ་སྐྱེ་གནས་འཇིག་བྲལ་བའི། །ཉེས་པའི་གཡང་ས་
མཐོལ་ལོ་བཤགས། །སྟོང་ཡང་སྣ་ཚོགས་སྐུར་སྟོན་པའི། །གྲངས་མེད་འདྲེན་ལ་
རྗེས་ཡི་རང་། །སྨོན་དང་མཚན་མས་སྟོང་པ་ཡི། །འཁོར་ལོ་དབྱིངས་སུ་བསྐོར་དུ་
གསོལ། །སྐྱེ་བས་ སྟོང་ པའི་ ཆོས་སྐུ་ ཁྱེད། །ལྷུན་གྲུབ་གནས་ པའི་ རང་ བཞིན་
ལས། །གང་དུའང་འདའ་བར་མ་མཛད་ཅིག །དགེ་བ་འདི་ཡིས་འཁོར་བ་རྣམས།
འདི་འདྲར་རྟོགས་ཏེ་འདི་འདྲ་བའི། །གཞལ་ཡས་ཁང་དུ་འདྲོངས་གྱུར་ཏེ། །
གསང་སྔགས་འདི་བཞིན་སྤྱོད་པར་བསྔོ། །གནས་སྐབས་ཀྲི་ཡའི་ལྷ་ལྔ་བཞིན། །
པད་ཀར་སྟོང་ལྡན་ལྟེ་བ་ལ། །ཟླ་བ་ཞུན་མའི་གདན་སྟེང་དུ། །ཕྱི་ནང་གསང་བ་
དེ་ཉིད་ཀྱི། །བསྐྱེད་རྫོགས་མཆོག་ཏུ་བསྔགས་པར་ཤོག །གློ་བུར་འདི་ཡང་ཆོས་
དབྱིངས་ལས། ཐ་དད་ཅི་ཡང་ཡོད་མ་མཆིས། །ཐ་དད་མེད་པར་ཕུན་ཚོགས་
པའི། །བཀྲ་ཤིས་ཕུན་སུམ་ཚོགས་པར་ཤོག །གཙང་མའི་རིགས་ཀྱི་བཀྲ་ཤིས་
ཤོག །ཐོག་མཐའ་བར་གསུམ་གཙང་མ་ལས། །གཡོས་པ་མེད་པའི་བཀྲ་ཤིས་
ཤོག །ཅེས་ཡན་ལག་བདུན་པ་དང་། དག་ཅིང་དྲི་མེད་ཡིད་འོང་བའི། །སྔགས་ཀྱི་
བསང་གཏོར་མཆོག་འདི་དག །བདག་གིས་དད་པས་འབུལ་ལགས་ཀྱི། །བཞེས་
ནས་བདག་ལ་བཀའ་དྲིན་སྩོལ། །ཨོཾ་ཨཱཙཱཧཱི་པྲ་ཝ་ར་སད་ཀ་རོ་བྲོཀྵ་ཎཾ་པྲ་ཏཱིཙྪ་ཧཱུྃ་
སྭཱཧཱ། དེ་བཞིན་དུ་བསང་གཏོར་གྱི་གནས་སུ། ཞལ་བསིལ། མཆོད་ཡོན། ཞབས་
བསིལ། རྣམས་ དང༌། བྲྀཀྵ་ཎཾ་ གྱི་གནས་ སུ། ཨཉྩ་མ་ཎཾ། ཨནྡྷཾ། པཱདཾ་ རྣམས་ རིམ་
བཞིན་སྦྱར་བས་ཆུ་བཞི་ཕུལ་རྗེས། འདབ་སྟོང་རབ་རྒྱས་པད་མ་དཀར་པོ་སོགས། །
ཕྱོགས་དུས་ཀུན་ན་མེ་ཏོག་ཅི་མཆིས་པ། །ཐུགས་རྗེ་ཆེན་པོའི་ལྷ་ཚོགས་མཉེས་
ཕྱིར་འབུལ། །བཞེས་ནས་བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་
ག་ཏ་པུངྒེ་པྲ་ཏཱིཙྪ་ཧཱུྃ་སྭཱཧཱ། མ་ལ་ཡ་ཡི་ཙན་དན་དྲི་ལ་སོགས། །ཕྱོགས་དུས་ཀུན་
ན་བདུག་སྤོས་ཅི་མཆིས་པ། །ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། །
བཞེས་ནས་བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་དྷ་པེ་པྲ་
ཏིཙྪ་ཧཱུྃ་སྭཱཧཱ། མུན་པ་ཀུན་སེལ་རྩི་བཅུད་སྒྲོན་མེ་སོགས། །ཕྱོགས་དུས་ཀུན་ན་
སྣང་གསལ་ཅི་མཆིས་པ། །ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། །
བཞེས་ནས་བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་ཨཱ་ལོ་ཀེ་པྲ་
ཏཱིཙྪ་ཧཱུྃ་སྭཱཧཱ། ཙན་དན་གུར་གུམ་དྲིས་བསྒོས་སྤོས་ཆུ་སོགས། །ཕྱོགས་དུས་ཀུན་
ན་དྲི་ཆབ་ཅི་མཆིས་པ། །ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། །
བཞེས་ནས་བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་གནྡྷེ་པྲ་
ཏིཙྪ་ཧཱུཾ་ སྭཱཧཱ། དཀར་གསུམ་མངར་གསུམ་བདུད་རྩིའི་ཟས་ལ་སོགས། །ཕྱོགས་
དུས་ཀུན་ན་ཞལ་ཟས་ཅི་མཆིས་པ། །ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་
འབུལ། །བཞེས་ནས་བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་
ནི་ཝིདྱ་པྲ་ཏཱིཙྪ་ཧཱུྃ་སྭཱཧཱ། །ཡན་ལག་དྲུག་ལྡན་ལྷ་ཡི་སིལ་སྙན་སོགས། །ཕྱོགས་
དུས་ ཀུན་ ན་རོལ་ མོ་ ཅི་ མཆིས་ པ། །ཐུགས་ རྗེ་ཆེན་པོའི་ལྷ་ཚོགས་མཉེས་ཕྱིར་
འབུལ། །བཞེས་ནས་བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་
-480 -
-481 -



ཤལྟ་པྲ་ཏཱིཙྪ་ཧཱུྃ་སྭཱཧཱ། གཟུགས་བརྙན་ཀུན་གསལ་རིན་ཆེན་བཻཌཱུར་སོགས། །
ཕྱོགས་དུས་ཀུན་ན་གཟུགས་མཆོག་ཅི་མཆིས་པ། །ཐུགས་རྗེ་ཆེན་པོའི་ལྷ་ཚོགས་
མཉེས་ཕྱིར་འབུལ། །བཞེས་ནས་བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་
ཏ་ཐཱ་ག་ཏ་རུ་པ་པྲ་ཏཱིཙྪ་ཧཱུྃ་སྭཱཧཱ། དཔག་བསམ་ལས་བྱུང་བརྗོད་བྲལ་དབྱངས་ལ་
སོགས། །ཕྱོགས་ དུས་ ཀུན་ ན་ སྒྲ་སྙན་ ཅི་ མཆིས་པ། །ཐུགས་ རྗེ་ ཆེན་ པོའི་ལྷ་
ཚོགས་མཉེས་ཕྱིར་འབུལ། །བཞེས་ནས་བདག་ལ་དངོས་གྲུབ་སྩལ་དུ་གསོལ། །
ཨོཾ་སརྦ་ཏ་ཐཱ་ག་ཏ་ཤཔྟ་པྲ་ཏཱིཙྪ ཧཱུཾ་ སྭཱཧཱ། ཡིད་འོང་ ཙན་དན་དཀར་པོའི་དྲི་ལ་
སོགས། །ཕྱོགས་དུས་ཀུན་ན་དྲི་མཆོག་ཅི་མཆིས་པ། །ཐུགས་ རྗེ་ ཆེན་ པོའི་ལྷ་
ཚོགས་མཉེས་ཕྱིར་འབུལ། །བཞེས་ནས་བདག་ལ་དངོས་གྲུབ་སྩལ་དུ་གསོལ། །
ཨོཾ་སརྦ་ཏ་ཐཱ་ག་ཏ་གནྡྷེ་པྲ་ཏཱིཙྪ་ཧཱུྃ་སྭཱཧཱ། སྟོང་གསུམ་སྙིང་པོ་ཚངས་གནས་བདུད་
རྩི་སོགས། །ཕྱོགས་དུས་ཀུན་ན་རོ་མཆོག་ཅི་མཆིས་པ། །ཐུགས་རྗེ་ཆེན་པོའི་ལྷ་
ཚོགས་མཉེས་ཕྱིར་འབུལ། །བཞེས་ནས་བདག་ལ་དངོས་གྲུབ་སྩལ་དུ་གསོལ། །
ཨོཾ་སརྦ་ཏ་ཐཱ་ག་ཏ་ར་ས་པྲ་ཏཱིཙྪ་ཧཱུྃ་སྭཱཧཱ། །སྲབ་འཇམ་པཉྩ་ལི་ཀའི་གོས་ལ་སོགས།
ཕྱོགས་དུས་ཀུན་ན་རེག་མཆོག་ཅི་མཆིས་པ། །ཐུགས་རྗེ་ཆེན་པོའི་ལྷ་ཚོགས་
མཉེས་ཕྱིར་འབུལ། །བཞེས་ནས་བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་
ཏ་ཐཱ་ག་ཏ་སྤན་པྲ་ཏཱིཙྪ་ཧཱུྃ་སྭཱཧཱ། འཇིག་རྟེན་འདི་ཡི་ཕུན་སུམ་ཚོགས་པའི་མཆོག །
རིན་ཆེན་བདུན་གྱིས་ལྷ་ཡི་ལམ་བཀང་སྟེ། །ཐུགས་རྗེ་ཆེན་པོའི་ལྷ་ཚོགས་མཉེས་
ཕྱིར་འབུལ། །བཞེས་ནས་བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་
ག་ཏ་མཧཱ་སཏ་རཏ་པྲ་ཏཱིཙྪ་ཧཱུྃ་སྭཱཧཱ། དྲན་པས་མི་ཤེས་ཀུན་སེལ་མཆོག་སྩོལ་བ། །
བཀྲ་ཤིས་རྫས་ཀྱིས་ལྷ་ཡི་ལམ་བཀང་སྟེ། །ཐུགས་རྗེ་ཆེན་པོའི་ལྷ་ཚོགས་མཉེས་
ཕྱིར་འབུལ། །བཞེས་ནས་བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་
ག་ཏ་ཨབྦ་མངྒ་ལ་པྲ་ཏཱིཙྪ་ཧཱུྃ་སྭཱཧཱ། ཞེས་ཉེར་སྤྱོད་རོལ་མོ་འདོད་ཡོན་སྣ་བདུན་རྫས་
བརྒྱད་དང་བཅས་པས་མཆོད། བསྟོད་པ་ནི། མ་དག་ཞིང་གི་འཇིག་རྟེན་ཇི་སྙེད་པ། །
དག་པ་རབ་འབྱམས་ལྷ་ཡི་གཞལ་ཡས་སུ། །མངོན་པར་ལེགས་བསྒྱུར་བཅོམ་
ལྡན་ཐུབ་པ་ཆེ། །རྗེ་བཙུན་ཕྱག་ན་པད་མོའི་ཚོགས་ལ་བསྟོད། །རྒྱལ་བ་ཀུན་གྱི་
ཡུམ་ཆེན་ཤེར་ཕྱིན་མ། །སངས་རྒྱས་ཞི་དང་ཁྲོ་བོ་མཁའ་འགྲོའི་ཚོགས། །ཀུན་
འདུས་བཀའ་གདམས་ལྷག་པའི་ལྷ་མཆོག་བཞི། །སྐྱབས་མཆོག་ཡི་དམ་ཆོས་
སྐྱོང་རྣམས་ལ་བསྟོད། །རྒྱ་ཆེན་སྤྱོད་དང་ཟབ་མོ་ལྟ་བའི་ལམ། །ཉམས་ལེན་སྙན་
བརྒྱུད་གདམས་པ་མཆོག་གི་གཏེར། །རྒྱུན་ཆད་མེད་པར་འཛིན་ཅིང་སྤེལ་མཁས་
པ། །ལྷ་ཆོས་བདུན་ལྡན་བརྒྱུད་པ་རྣམས་ལ་བསྟོད། །གདོད་ནས་རྣམ་དག་སྣང་
སྟོང་དག་པས་གཤིས། །བཞིན་ལག་མཚན་དཔེའི་འཇའ་ཚོན་རྣམ་བཀྲ་བ། །
ཐབས་ཤེས་དབྱེར་མེད་མི་ཤིགས་རླུང་སེམས་ཟུང་། །ཆེས་ཕྲ་ཐིག་ལེའི་རྣམ་པར་
ཤར་ལ་བསྟོད། །ལྷ་ཆོས་བདུན་ གྱི་ཉིང་ཁུ་ ཐིག་ལེའི་ཆོས། །ཉམས་སུ་བསྟར་
བས་ཚེ་འདིར་ཟུང་འཇུག་སྐུ། །མངོན་དུ་བྱས་ཏེ་དོན་གཉིས་མ་ ལུས་པ། །འབད་
མེད་ལྷུན་གྱིས་འགྲུབ་པར་བྱིན་གྱིས་རློབས། །ཞེས་པས་བསྟོད། ལྷ་རྣམས་ཀྱི་
ལྗགས་རྡོ་རྗེའི་རྣམ་པ་ཅན་ལ་ཧཱུྃ་ཡིག་དང་དགང་བླུགས་ཀྱི་ཁ་ལ་ཧཱུྃ་ཡིག་འོད་ཟེར་
འབར་བ་དང་བཅས་པས་མཚན་པར་གྱུར། དེ་ནས་སྤྱན་དྲངས་པའི་ཐིག་ལེ་བཅུ་དྲུག་
-483 -
-482-



གི་ལྷ་ཚོགས་ལ་བསྲེག་རྫས་ཀྱི་ཐོག་མར་བྱོན་སྐྱེམས་འབུལ་བ་ནི། ཨོཾ་མ་ཎི་པདྨེ་ཧཱུཾ།
ཞེས་ལན་བདུན་དང་སྦྲགས་ཏེ་བླུགས་གཟར་བདུན་གྱིས་མར་ཁུ་དབུལ་མཐར། བདག་
ཅག་དཔོན་སློབ་ཅེས་པ་ནས་བཀྲ་མི་ཤིས་པ་ཐམས་ཅད་ཤིནྟ་ཀུ་རུ་ཡེ་ སྭཱཧཱ། ཞེས་
སྤེལ་ཚིག་སྦྱར་བས་མེ་ལྷའི་སྐབས་ལྟར་སྙན་མནན། ཐིག་ལེ་རེ་རེ་ནས་རྫས་ཆེན་བཅུ་
གཉིས་རེ་ཆ་ཚང་འབུལ་དགོས་པས་ཐོག་མར་ཐིག་ལེ་ཕྱི་མ་བཅོ་ལྔ་ལའང་རིགས་འགྲེ་སྦྱར་
ཆོག་པར། ཐིག་ལེ་དང་པོ་ལ་མཚོན་ན། ཡམ་ཤིང་རྣམས་བྱང་ཆུབ་ཀྱི་ཤིང་ གི་རང་
བཞིན་དུ་གྱུར། ཨོཾ་མ་ཎི་པདྨེ་ཧཱུྃ། ཨོཾ་བོ་དྷི་བྲིཀཱ་ཡ། བདག་ཅག་དཔོན་སློབ་ ཅེས་པ་
ནས། བཀྲ་མི་ཤིས་པ་དང་། ཁྱད་པར་དུ་གཟི་བརྗིད་ཕུན་སུམ་ཚོགས་པ་ལ་བར་
དུ་ གཅོད་ པ་ ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་ཡམ་ཤིང་། ཨོཾ་མ་ཎི་པདྨེ་ཧཱུྃ། ཨོ་
ཨག་ཡེ། བདག་ཅག་དཔོན་སློབ་ཅེས་པ་ནས། ཁྱད་པར་དུ་འབྱོར་བ་ཕུན་སུམ་
ཚོགས་པ་ལ་བར་དུ་གཅོད་པ་ཞེས་མར་ཁུ། ཨོཾ་མ་ཎི་པདྨེ་ཧཱུྃ། ཨོཾ་སརྦ་པ་པོ་ད་
ཧ་ན་བཛྲ་ཡ། བདག་ཅག་ནས་ སྡིག་པ་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་ཏིལ་
དང༌། ཨོཾ་མ་ཎི་པདྨེ་ཧཱུྃ། ཨོཾ་བཛྲ་ཨཱ་ཡུ་ཥཱ བདག་ཅག་ ནས་ཚེ་མཐར་ཕྱིན་པ་ལ་
བར་དུ་གཅོད་xཞེས་དུར་བ་དང༌། ཨོཾ་མ་ཎི་པདྨེ་ཧཱུྃ། ཨོཾ་བཛྲ་པུཊྚ་ཡ། བདག་ཅག་
ནས་བསོད་ནམས་རྒྱས་པ་ཞེས་འབྲས་མ་གྲུགས་པ་དང་། ཨོཾ་མ་ཎི་པདྨེ་ཧཱུཾ། ཨོཾ་
སརྦ་སཾ་པ་དེ། བདག་ཅག་ནས་ བདེ་བ་མཆོག་ལ་བར་དུ་གཅོད་པ་ཐམས་ཅད་
ཞེས་ཞོ་ཟན། ཨོཾ་མ་ཎི་པདྨེ་ཧཱུྃ། ཨོཾ་ཨ་པྲ་ཏི་ཧ་ཏ་བཛྲ་ཡ། བདག་ཅག་ནས་ བསྲུང་
བ་མཆོག་ལ་བར་དུ་གཅོད་པ་དང་། གྲིབ་དང་མི་གཙང་བ་ཐམས་ཅད་༽ཞེས་ཀུ་
ཤ་དང་། ཨོཾ་མ་ཎི་པདྨེ་ ཧཱུྃ། ཨོཾ་སརྦ་ཨརྦ་སིདྡྷ་ཡེ། བདག་ཅག་ ནས་ བགེགས་
ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་ཡུངས་ཀར་དང་། ཨོཾ་མ་ཎི་པདྨེ་ཧཱུྃ། ཨོཾ་བཛྲ་ཧཱུྃ་
ཛ་ཡ། བདག་ཅག་ ནས་ ནོར་དང་འབྲུ་རྒྱས་པ་ལ་བར་དུ་གཅོད་པ་ཞེས་སོ་བ་
དང༌། ཨོཾ་མ་ཎི་པདྨེ་ཧཱུྃ། ཨོ་མཧཱ་བེ་ག་ཡ། བདག་ཅག་ ནས་ མྱུར་བའི་ཤུགས་ཕུན་
སུམ་ཚོགས་པ་ལ་ ༽ཞེས་ནས་དང་།ཨོཾ་མ་ཎི་པདྨེ་ཧཱུྃ། ཨོ་མཧཱ་བ་ལ་ཡ། བདག་ཅག་
ནས་སྟོབས་རྒྱས་པ་ལ་ X ཞེས་སྲན་མ་དང༌། ཨོཾ་མ་ཎི་པདྨེ་ཧཱུྃ། ཨོཾ་བཛྲ་གྷསྨ་རི།
བདག་ཅག་ནས་ནད་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་གྲོ་དང༌། གཞན་ཡང་འོ་མ།
འབྲས་ཟན། འབྲས་ཡོས། ཙན་དན། པྲི་ཡང་ཀུ། ཐང་ཆུ། དྲི་ཞིམ་པའི་མེ་ཏོག་རྣམས་ལ།
ཨོཾ་མ་ཎི་པདྨེ་ཧཱུྃ། བདག་ཅག་དཔོན་སློབ་འཁོར་དང་བཅས་པ་ཐམས་ཅད་ཀྱི་ཐར་
པ་དང་ཐམས་ཅད་མཁྱེན་པ་སྒྲུབ་པ་ལ་བར་དུ་གཅོད་པ་དང་། སྡོམ་པ་གསུམ་གྱི་
བཅས་པ་དང་འགལ་བ་དང་། རང་བཞིན་གྱི་ཁ་ན་མ་ཐོ་བ་དང་། བཀྲ་མི་ཤིས་པ་
ཐམས་ཅད་དང༌། ཁྱད་པར་དུ་མཆོག་དང་ཐུན་མོང་གི་དངོས་གྲུབ་སྒྲུབ་པ་ལ་བར་
དུ་གཅོད་པ་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཐིག་ལེ་གཉིས་པ་ལ། ཨོཾ་མུ་ནེ་མུ་ནེ་
མཧཱ་ མུ་ནེ་ཡེ་སྭཱཧཱ། གསུམ་པ་ལ། ༀ་མ་ཎི་པདྨེ་ཧཱུྃ། བཞི་པ་ལ། ༀ་མ་ཎི་པདྨེ་ཧཱུཾ།
ལྔ་པ་ལ། ཏདྱ་ཐཱ། ཨོཾ་ག་ཏེ་ག་ཏེ་པ་ར་ག་ཏེ་པ་ར་སཾ་ག་ཏེ་བོ་དྷི་ཡེ་སྭཱཧཱ། དྲུག་པ་
ལ། ཨོཾ་མུ་ནི་མུ་ནི་མཧཱ་མུ་ནི་ཡེ་སྭཱཧཱ། བདུན་པ་ལ། ཨོཾ་མ་ཎི་པདྨེ་ཧཱུཾ། བརྒྱད་པ་ལ།
ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱཧཱ། དགུ་པ་ལ། ༀ་ཏཱ་རེ་ཏུཏྟཱ་རེ་ཏུ་རེ་ཧཱུྃ་ཕཊ། བཅུ་པ་ལ། །
ཏྟཱ་
ཏྟཱ།
•484-
- 485 -



ༀ་ཙཎྜ་མཧཱ་རོ་ཥ་ཎ་ཧཱུྃ་ཕཊ། བཅུ་གཅིག་བ་ལ། ཨོཾ་མཧཱ་གུ་རུ་དཱི་པཾ་ཀ་ར་ཨ་ཏི་ཤ་ ་
སྭཱཧཱ། བཅུ་གཉིས་པ་ལ། ཨོཾ་མ་ཎི་པདྨེ་ཧཱུྃ། བཅུ་གསུམ་པ་ལ། ཨོ་མེ་ཏྲི་ཡེ་སྭཱཧཱ།
བཅུ་བཞི་པ་ལ། ༀ་ཝཱ་གི་ཤྭ་རི་མཾ། བཅོ་ལྔ་པ་ལ། ༀ་བཛྲ་དྷཱིཀ་ཧཱུྃ། བཅུ་དྲུག་པ་ལ།
ཨོ་དྷརྨཱ་ཀ་ཡ་སིདྡྷི་ཧཱུྃ། ཞེས་ཐིག་ལེ་བཅུ་དྲུག་པོ་རྣམས་ལ་ རྫས་ཆེན་བཅུ་གཉིས་པོ་རང་
རང་གི་སྔགས་དང་སྤེལ་ཚིག་སྦྱར་བ་ཐོག་མཐའ་གཉིས་སུ་རེ་རེ་དང་། བར་སྐབས་རྣམས་
ལྷ་སྔགས་རྐྱང་པས་ལན་ཇི་ལྟར་རིགས་པ་དབུལ། ཡང་བསྙེན་པའི་ཁ་སྐོང་ལྟ་བུ་སྦྱིན་སྲེག་
བསྡུས་པ་ལ་མཚོན་ན། ཡམ་ཤིང་དང༌། མར་ཁུ་གཉིས་མ་གཏོགས་རྫས་ ཆེན་ལྷག་མ་
རྣམས་སྦོལ་རྫས་གཅིག་ཏུ་བསྲེས་ནས་ཐིག་ལེ་རང་རང་གི་སྔགས་ཀྱིས་ཚར་རེ་ཕུལ་བས་
ཀྱང་ཆོག་པར་གསུངས་སོ། །མཐར་ལས་བཅོལ་ནི། ལྷ་རྣམས་ཀྱི་ཐུགས་ཀ་ནས་སྤྲོས་
པའི་སངས་རྒྱས་རྣམས་ཀྱིས་བུམ་པ་དཀར་པོ་བདུད་རྩིས་གང་བ་ཐོགས་ནས།
བསྒྲུབ་བྱ་ཟླ་བའི་དཀྱིལ་འཁོར་ལ་གནས་པ་ལ་ཁྲུས་བྱས་པས་སྡིག་སྒྲིབ་དང་ནད་
གདོན་ལ་སོགས་པ་དག་ནས་ལུས་ཤེལ་ལྟར་གྱུར་པར་བསམ། ཡིག་དྲུག་ལན་བདུན་
དང༌ ། མར་ཁུ་ལན་བདུན་སྦྲགས་གཤེགས་སྐྱེམས་འབུལ་ཞིང་འཕྲིན་ལས་བཅོལ། ཨོཾ་
ཨཱཙཱཧཱིཔྲ་ཝ་ར་སད་ཀ་རཾ་ཨགྷཾ་པྲ་ཏཱིཙྪ་ཧཱུྃ་སྭཱཧཱ། ཞེས་མཆོད་ཡོན་དང་། པོཀྵ་ཎཾ་གྱིས་
བསང་གཏོར། ཨཉྩམ་ཎཾ་ གྱིས་ཞལ་བསིལ་རྣམས་དབུལ། དེ་ནས། སྲབ་ འཇམ་ ཡང་
པ་ལྷ་ཡི་གོས། །མི་ཕྱེད་རྡོ་རྗེའི་སྐུ་བརྙེས་ལ། །མི་ཕྱེད་དད་པས་བདག་འབུལ་ན།
།བདག་ཀྱང་རྡོ་ རྗེའི་སྐུ་ཐོབ་ཤོག །ཨོཾ་བཛྲ་ཝཱ་ས་ཏྱཱ་སྭཱཧཱ། ཞེས་པས་ལྷ་རྣམས་ལ་
སྟོད་གཡོགས་ཀྱི་ཚུལ་དུ་གོས་ཟུང་འབུལ། ༀ་བཛྲ་ཏམཱུ་ལ་ཡེ་སྭཱཧཱ། ཞེས་པས་སོ་རྩི་
དབུལ། ཨོཾ་སརྦ་ཏ་ཐཱ་ག་ཏ་པདྨེ་པྲ་ཏཱིཙྪ་ཧཱུྃ་སྭཱཧཱ། དེ་བཞིན་དུ། དྷུ་པེ། ཨཱ་ལོ་ཀེ།
- 486 -
གནྡྷེ། ནེ་ཝིདྱ། ཤཔྟ་པྲ་ཏཱིཙྪ ཧཱུཾ་ སྭཱཧཱ། ཞེས་པའི་བར་གྱིས་མཆོད། མ་དག་ཞིང་གི་
འཇིག་རྟེན་ཇི་སྙེད་པ། །དག་པ་རབ་འབྱམས་ལྷ་ཡི་གཞལ་ཡས་སུ། །མངོན་པར་
ལེགས་བསྒྱུར་བཅོམ་ལྡན་ཐུབ་པ་ཆེ། །རྗེ་བཙུན་ཕྱག་ན་པད་མོའི་ཚོགས་ལ་
བསྟོད། །རྒྱལ་བ་ཀུན་ གྱི་ཡུམ་ཆེན་ཤེར་ཕྱིན་མ། །སངས་ རྒྱས་ ཞི་དང་ཁྲོ་བོ་
མཁའ་འགྲོའི་ཚོགས། །ཀུན་འདུས་བཀའ་གདམས་ལྷག་པའི་ལྷ་མཆོག་བཞི། །
སྐྱབས་མཆོག་ཡི་དམ་ཆོས་སྐྱོང་རྣམས་ལ་བསྟོད། །རྒྱ་ཆེན་སྤྱོད་དང་ཟབ་མོ་ལྟ་
བའི་ ལམ། །ཉམས་ལེན་སྙན་བརྒྱུད་གདམས་པ་མཆོག་གི་གཏེར། །རྒྱུན་ཆད་
མེད་པར་འཛིན་ཅིང་སྤེལ་མཁས་པ། །ལྷ་ཆོས་བདུན་ལྡན་བརྒྱུད་པ་རྣམས་ལ་
བསྟོད། །གདོད་ནས་རྣམ་དག་སྣང་སྟོང་དག་པས་ གཤིས། །བཞིན་ལག་མཚན་
དཔེའི་འཇའ་ཚོན་རྣམ་བཀྲ་བ། །ཐབས་ཤེས་དབྱེར་མེད་མི་ཤིགས་རླུང་སེམས་
ཟུང་། །ཆེས་ཕྲ་ཐིག་ལེའི་རྣམ་པར་ཤར་ལ་བསྟོད། །ལྷ་ཆོས་བདུན་གྱི་ཉིང་ཁུ་
ཐིག་ལེའི་ཆོས། །ཉམས་སུ་བསྟར་བས་ཚེ་འདིར་ཟུང་འཇུག་སྐུ། །མངོན་དུ་བྱས་
ཏེ་དོན་གཉིས་མ་ལུས་པ། །འབད་མེད་ལྷུན་གྱིས་འགྲུབ་པར་བྱིན་གྱིས་རློབས། །
ཞེས་པས་བསྟོད། ཨོཾ་པྲ་ན་མམི་སརྦ་ཏ་ཐཱ་ག་ཏན། ཞེས་ཕྱག་འཚལ། ཨོཾ་ཨཱཧཱིཔྲ་
ཝ་ར་སད་ཀ་རཾ་ཨགྷཾ་པྲ་ཏཱིཙྪ་ཡེ་སྭཱཧཱས་མཆོད་ཡོན་ཕུལ། གང་ཡང་བདག་བློ་རྨོངས་
པ་ཡིས། །ཉེས་བྱས་ཅུང་ཟད་གང་བགྱིས་པ། ་ །གང་ཕྱིར་ལུས་ཅན་སྐྱབས་ཡིན་
ཕྱིར། །མགོན་ཁྱོད་དེ་ཀུན་བཟོད་མཛད་རིགས། །མ་རྙེད་ཡོངས་སུ་མ་ཤེས་དང་
།
གང་ཡང་ནུས་པ་མ་མཆིས་པས། །འདིར་ནི་བྱ་བ་གང་བགྱིས་པ། །དེ་ཀུན་ཁྱེད་
ཀྱིས་བཟོད་མཛད་རིགས། །ཨོཾ་བཛྲ་སཏྭ་ཨཱ༔ ཡིག་བརྒྱབརྗོད། ཨོཾ་བདག་ལ་
• 487-



དངོས་གྲུབ་མཆོག་སྩོལ་ལགས། །ཏིང་འཛིན་ཀུན་གྱི་འབྲས་བུ་སྩོལ། །སེམས་
ཅན་ཀུན་ལ་ཅི་འདོད་པར། །དངོས་གྲུབ་བླ་ན་མེད་པ་སྩོལ། །སླར་ཡང་གཤེགས་
པར་མཛད་པའི་ཕྱིར། །རང་གི་གནས་གཤེགས་བཛྲ་མུ སློབ་དཔོན་གྱིས་ཐིག་ལེ་
དང་པོ་ནས་བཅུ་དྲུག་པའི་བར་གྱི་སྔགས་སོ་སོར་བརྗོད་ཅིང་ཐབ་ཀྱི་མེ་ནང་ནས་ལྷ་སྤྱན་
འདྲེན་པའི་སྟངས་ཀ་དང་བཅས་མེ་ཏོག་རེ་རེ་བླངས་ལ། ལྷ་རྣམས་མེ་ལྷའི་ཐུགས་ཀ་
ནས་སླར་གཤེགས་ཏེ་དཀྱིལ་འཁོར་གྱི་ལྷ་སོ་སོ་དང་གཉིས་སུ་མེད་པར་གྱུར་ཅིང་
དམ་ ཚིག་པ་བདག་ཉིད་ལ་ཐིམ་པར་གྱུར། ཅེས་བརྗོད་ལ་ལས་ཀྱི་རྡོ་རྗེའི་ལག་ཏུ་
གཏད། དེས་ཀྱང་སློབ་དཔོན་ལ་ཕྱག་ཕུལ། མེ་ཏོག་དང་སྤོས་འཛིན་པས་དཀྱིལ་འཁོར་གྱི་
དྲུང་དུ་སོང་སྟེ། རྡུལ་ཚོན་ཡིན་ན་ལྷ་རྣམས་དཀྱིལ་འཁོར་ཀྱི་ནང་དུ་སྤྱན་དྲངས་པར་མོས་ལ་
མེ་ཏོག་དཀྱིལ་འཁོར་གྱི་དབུས་ཕྱོགས་སུ་ཕུར་ཙམ་བྱས་ལ་མདུན་དུ་བཞག རས་བྲིས་ཡིན་
ན་དཀྱིལ་འཁོར་གྱི་ནང་དུ་གཏོར་ཏེ་དཀྱིལ་འཁོར་ལ་ཕྱག་བྱའོ། །དེ་ནས་དཀྱིལ་འཁོར་
སྒྲུབ་མཆོད་དང་མ་འབྲེལ་ན། ཡེ་ཤེས་པ་རྣམས་རང་གནས་སུ་གཤེགས་ཤིང་། དམ་
ཚིག་པ་རྣམས་རང་ལ་ཐིམ་པར་གྱུར་ པར་བསམ་པ་ནི་སྤྱི་འགྲོ་ལྟར་དང་། དཀྱིལ་
འཁོར་སྒྲུབ་མཆོད་དང་འབྲེལ་ཡང་སྐབས་འདི་ནི་སྔར་སྤྱན་འདྲེན་པའི་ཚེ་ཡང་རས་བྲིས་
སམ་རྡུལ་ཚོན་གྱི་དཀྱིལ་འཁོར་པའི་ལྷ་རྣམས་སྤྱན་དྲངས་ཏེ་ཐབ་ནང་དུ་བསྐྱེད་ཟིན་པའི་ལྷ་
དང་དབྱེར་མེད་དུ་གྱུར་པ་ལ་བསྲེག་རྫས་རྣམས་ཕུལ་བ་ཡིན་པས། སླར་གཤེགས་པའི་ཚེ་
ཡང་ཐབ་ནང་དུ་བསྐྱེད་ཟིན་པའི་འཇིག་རྟེན་ལས་འདས་པའི་མེ་ལྷའི་ཐུགས་ཀ་ནས་དཀྱིལ་
འཁོར་གྱི་ལྷ་རྣམས་སྤྱན་དྲངས་ཏེ་རས་བྲིས་སམ་རྡུལ་ཚོན་གྱི་ལྷ་ལ་ཐིམ་པའི་མོས་པ་བྱེད་པ་
ཡིན་པས། དཀྱིལ་འཁོར་གྱི་ལྷ་སྤྱན་དྲངས་པའི་རྗེས་སུ་འཇིག་རྟེན་ལས་འདས་པའི་མེ་ལྷ་
ཡེ་ཤེས་པ་གཤེགས་པ་དང་། དམ་ཚིག་པ་རང་ལ་ཐིམ་པར་གྱུར་བར་བསམ་པ་ནི་དཀྱིལ་
འཁོར་སྒྲུབ་མཆོད་དང་མ་འབྲེལ་བའི་སྐབས་ལྟར་བྱའོ། །
མཐར་འཇིག་རྟེན་པའི་མེ་ལྷ་མཆོད་པ་ནི། ཨོཾ་ཨགྷ་ཡེ་ཨ་དཱི་བྱ་ ནས་ བཱ་ཧ་ན་ཡ་
བཛྲ་པུརྗེ་པྲ་ཏཱིཙྪ་ཧཱུྃ་སྭཱཧཱ། ཞེས་པ་ནས། བཛྲ་ཤཔྟ་པྲ་ཏཱིཙྪ་ཧཱུྃ་སྭཱཧཱ། ཨོཾ་ཨཱཧཱི་པྲ་ཝ་
ར་སད་ཀ་རཾ་པྲཁཱ་ཎཾ་པྲ་ཏཱིཙྪ་ཧཱུྃ་སྭཱཧཱ། ཨོཾ་ཨཱ༔ཧཱིཔྲ་ཝ་ར་སད་ཀ་རཾ་ཨཉྩ་མ་ཎི་པྲ་
ཏཱིཙྪ་ཧཱུྃ་སྭཱཧཱ། ཞེས་པས་ཆུ་གཉིས་དང༌། བཛྲ་ཏམྦུ་ལ་ཡེ་སྭཱཧཱ། ཨོཾ་བཛྲ་ཝ་ས་སྱ་སྭཱཧཱ།
ཞེས་པས་སོ་རྩི་དང་། གོས་ཟུང་དབུལ། ཨོཾ་ཨག་ཡེ་ནས་ཨོཾ་བོ་དྷི་བྲྀཀཱ་ཡ། བདག་
ཅག་གཟི་བརྗིད་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཤིནྟཾ་ཀུ་
རུ་ཡེ་སྭཱཧཱ། ཨོཾ་ཨག་ཡེ་ནས་ ཨོ་ ཨག་ཡེ། བདག་ཅག་དཔོན་སློབ་ ཅེས་པ་ནས་
འབྱོར་བ་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཤིནྟཾ་ཀུ་རུ་ཡེ་སྭཱཧཱ།
ཞེས་མར་ཁུ་དང་། ཨོཾ་ཨག་ཡེ་ ནས་ ཨོཾ་སརྦ་པ་པོ་ད་ཧ་ན་བཛྲ་ཡ། །བདག་ཅག་ནས་
སྡིག་པ་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་ཏིལ་དང་། ཨོཾ་ཨག་ཡེ་ ནས་ ཨོཾ་བཛྲ་ཨཱ་
ཡུ། བདག་ཅག་ ནས་ ཚེ་མཐར་ཕྱིན་པ་ལ་བར་དུ་གཅོད་པ་ཞེས་དུར་བ་དང་།
ཨོཾ་ཨག་ཡེ་ནས་བཛྲ་པུཏྟཱ་ཡ། བདག་ཅག་ནས་བསོད་ནམས་རྒྱས་པ་ལ་ X ཞེས་
འབྲས་མ་གྲུགས་པ་དང་། ཨོཾ་ཨག་ཡེ་ ནས་ ཨོཾ་སརྦ་སཾ་པ་དེ། བདག་ཅག་ ནས་བདེ་བ་
མཆོག་ལ་བར་དུ་ x ཞེས་ཞོ་ཟན་དང་། ཨོཾ་ཨག་ཡེ་ནས་ཨོཾ་ཨ་པྲ་ཏི་ཧ་ཏ་བཛྲ་ཡེ།
བདག་ཅག་ནས་སྲུང་བ་མཆོག་ལ་བར་དུ་གཅོད་པ་དང་། གྲིབ་དང་མི་གཙང་བ་
ཐམས་ཅད་༽ཞེས་ཀུ་ཤ་དང་། ཨོཾ་ཨག་ཡེ་ནས་ཨོཾ་སརྦ་ཨརྦ་སིདྡྷ་ཡེ། བདག་ཅག་
ནས་བགེགས་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་ཡུངས་ཀར་དང༌། ཨོཾ་ཨག་ཡེ་
-488 -
-489-



ནས་ཨོཾ་བཛྲ་བི་ཛ་ཡ། བདག་ཅག་ ནས་ནོར་དང་འབྲུ་རྒྱས་པ་ལ་བར་དུ་གཅོད་པ་
Xཞེས་སོ་བ་དང་། ཨོ་ཨག་ཡེ་ ནས་ཨོ་མཧཱ་བེ་གཱ་ཡ། བདག་ཅག་ནས་མྱུར་པའི་
ཤུགས་ཕུན་སུམ་ཚོགས་པ་ ༽ ཞེས་ནས་དང་། ཨོཾ་ཨགྷ་ཡེ་ནས་ཨོཾ་མཧཱ་བ་ལ་ཡ།
བདག་ཅག་ནས་སྟོབས་རྒྱས་པ་ཞེས་སྲན་མ་དང་། ཨོཾ་ཨགྷ་ཡེ་ནས་ཨོཾ་བཛྲ་གྷསྨ་
རི། བདག་ཅག་ནས་ནད་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་གྲོ་དང་། གཞན་ཡང་
ཁྱད་རྫས་རྣམས་ལ། ཨོཾ་ཨག་ཡེ་ནས་བཱ་ཧ་ན་ཡ། བདག་ཅག་དཔོན་སློབ་ འཁོར་
དང་བཅས་པ་ཐམས་ཅད་ཀྱི་ཐར་པ་དང་ཐམས་ཅད་མཁྱེན་པ་སྒྲུབ་པ་ལ་བར་དུ་
གཅོད་པ་དང༌། སྡོམ་པ་གསུམ་གྱི་བཅས་པ་དང་འགལ་བ་དང་། རང་བཞིན་གྱི་
ཁ་ན་མ་ཐོ་བ་དང་། བཀྲ་མི་ཤིས་པ་ཐམས་ཅད་དང་། ཁྱད་པར་དུ་མཆོག་དང་
ཐུན་མོང་གི་དངོས་གྲུབ་སྒྲུབ་པ་ལ་བར་དུ་གཅོད་པ་ཐམས་ཅད་ཤིནྟཾ་ཀུ་རུ་ཡེ་སྭཱཧཱ།
ཞེས་ཡམ་ཤིང་ནས་ཁྱད་རྫས་ཀྱི་བར་སྔགས་ལན་རེའི་སྐབས་དང་སྦྱར་ཏེ་རྫས་ལྷག་དབུལ།
དེ་ནས་བསྟོད་པ་ནི། འཇིག་རྟེན་དབང་ཕྱུག་ཚངས་དབང་མགོན་གྱི་སྲས། །མེ་ལྷའི་
རྒྱལ་པོ་ཊཀྐིས་དབང་བསྐུར་བ། །ཤེས་རབ་མཆོག་གི་ཉོན་མོངས་ཐམས་ཅད་
བསྲེག །འཛིན་བྱེད་མེ་ལྷ་ཉིད་ལ་རྣམ་པར་འདུད། །ཚངས་པ་འཇིག་རྟེན་མགོན་
གྱི་སྲས། །མེ་ལྷའི་རྒྱལ་པོ་དྲང་སྲོང་མཆོག །འབྱུང་པོ་ཡོངས་སུ་བསྐྱབ་པའི་ཕྱིར།
།ཐུགས་རྗེའི་དབང་གིས་སྐུར་སྤྲུལ་པ། །རིགས་སྔགས་གྲུབ་པའི་དྲང་སྲོང་ཚུལ།
།ཉོན་མོངས་སྲེག་པའི་ཤེས་རབ་འོད། །བསྐལ་པའི་མེ་ལྟར་གཟི་བརྗིད་འབར།
།མངོན་ཤེས་རྫུ་འཕྲུལ་ཞབས་དང་ལྡན། །ཐབས་ཀྱིས་སྤྲུལ་པའི་ཐེག་པ་བཅིབས།
།རིགས་སྔགས་གསུང་བཞིན་བགྲང་ཕྲེང་འཛིན། །བདུད་རྩིའི་བཅུད་ལྡན་གླུཎྜི་
བསྣམས། །ཆོས་ཀྱི་བདུད་རྩི་ཡོངས་ལ་བསིལ། །ཉེས་པའི་སྐྱོན་བྲལ་ཚངས་པར་
སྤྱོད། །འཇིག་རྟེན་གནས་ཀྱང་མྱ་ངན་འདས། །ཞི་བ་བརྙེས་ཀྱང་ཐུགས་རྗེ་ཆེ།
།དེ་བས་བསྟོད་དེ་ཕྱག་ཀྱང་འཚལ། །ཞེས་པའི་བར་གྱིས་བསྟོད། ཨོཾ་ཨཱཧཱིཔྲ་ཝ་ར་
སད་ཀ་རཾ་ཨཉྩ་ མ་ཎཾ་པྲ་ཏཱིཙྪ་ཧཱུྃ་སྭཱཧཱས་ཞལ་བསིལ་དང་། ཨོཾ་ཨཱཧཱིཔྲ་ཝ་ར་སད་ཀ་
རཾ་པྲཀྵ་ཎཾ་པྲ་ཏཱིཙྪ་ཧཱུྃ་སྭཱཧཱ ས་བསང་གཏོར་དབུལ། ཨོཾ་ཨག་ཡེ། ཨ་དཱི་བྱ་ཨ་དཱི་བྱ།།
ཨ་བི་ཤ་ཨ་བི་ཤ། མཧཱ་ཤྲཱི་ཡེ་ཧ་བྱ་ཀ་བྱ་བཱ་ཧ་ན་ཡ། བཛྲ་པུཎྜེ་ནས་ ཤཔྟ་པྲ་ཏིཙྪ
ཧཱུཾ་ སྭཱཧཱའི་བར་གྱིས་མཆོད། མེ་ལྷའི་གཏོར་མ་དགང་བླུགས་ཀྱི་ཁར་བཟུང་སྟེ། ༀ་ཙཎྜ་
མཧཱ་རོ་ཥ་ཎས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཧཱུཾ་ལས་བྱུང་བའི་
རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་ལས་བྱུང་བའི་
གཏོར་མ་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱ༔ཧཱུྃ། ཞེས་ལན་གསུམ་བརྗོད་དེ་
བྱིན་གྱིས་བརླབས། ཨོཾ་ཨག་ཡེ། ཨཱ་དཱི་བྱ་ནས་ བཱ་ཧ་ན་ཡ། ཨོཾ་ཨ་ཀ་རོ་མུ་ཁཾ་སརྦ་
དྷརྨ་ཎཾ་ཨ་དྱ་ནུཏྤན་ན་ཏཱཏྟ་ ཨོཾ་ཨཱ༔ཧཱུྃ་ཕཊ་སྭཱཧཱ། ལན་གསུམ་གྱིས་གཏོར་མ་དབུལ།
ཨོཾ་ཨག་ཡེ་ ནས་ བཱ་ཧ་ན་ཡ། བཛྲ་པུཊྚེ་ནས་ཤཔྟ་པྲ་ཏཱིཙྪ་ཧཱུྃ་སྭཱཧཱའི་བར་གྱིས་མཆོད།
མེ་སྟེ་བསྲེག་བྱ་ཟ་བའི་ལྷ། །དྲང་སྲོང་རྒྱལ་པོ་གདོན་གྱི་བདག །ཤར་ལྷོ་མེ་ལྷའི་
ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །མཆོད་སྦྱིན་གཏོར་མ་
འདི་སྣོམས་ལ། །རྣལ་འབྱོར་བདག་ཅག་འཁོར་བཅས་ལ། །ནད་མེད་ཚེ་དང་
དབང་ཕྱུག་དང༌། །དཔལ་དང་གྲགས་དང་སྐལ་བ་བཟང་། །ལོངས་སྤྱོད་རྒྱ་ཆེན་
- 491 -
•490-



ཀུན་ཐོབ་ཅིང་། །ཞི་དང་རྒྱས་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་
སྩོལ། །དམ་ཚིག་ཅན་གྱིས་བདག་ལ་སྲུངས། །དངོས་གྲུབ་ཀུན་གྱིས་སྟོང་གྲོགས་
མཛོད། །དུས་མིན་འཆི་དང་ནད་རྣམས་དང་། །གདོན་དང་བགེགས་རྣམས་ཞི་བ་
དང༌། །རྨི་ལམ་ངན་དང་མཚན་མ་ངན། །བྱ་བྱེད་ངན་རྣམས་མེད་པར་མཛོད། །
འཇིག་རྟེན་བདེ་ཞིང་ལོ་ལེགས་དང་། །འབྲུ་རྣམས་འཕེལ་ཞིང་ཆོས་འཕེལ་དང་།།
བདེ་ལེགས་ཐམས་ཅད་འབྱུང་བ་དང༌། །ཡིད་ལ་འདོད་པ་ཀུན་འགྲུབ་ཤོག །ཨོཾ་
ཨཱཧཱིཔྲ་ཝ་ར་སད་ཀ་རཾ་ཨགྷཾ་པྲ་ཏཱིཙྪ་ཧཱུྃ་སྭཱཧཱ ས་མཆོད་ཡོན་དབུལ། གང་ཡང་བདག་
བློ་རྨོངས་པ་ཡིས། །ཉེས་བྱས་ཅུང་ཟད་གང་བགྱིས་པ། །གང་ཕྱིར་ལུས་ཅན་
སྐྱབས་ཡིན་ཕྱིར། །མགོན་ཁྱོད་དེ་ཀུན་བཟོད་མཛད་རིགས། །མ་རྙེད་ཡོངས་སུ་
མ་ཤེས་དང༌། །གང་ཡང་ནུས་པ་མ་མཆིས་པས། །འདིར་ནི་བྱ་བ་གང་བགྱིས་པ།།
དེ་ཀུན་ཁྱེད་ཀྱིས་བཟོད་མཛད་རིགས། །ཞེས་འདོད་དོན་ལ་གསོལ་བ་གདབ། ཨོ་
བཛྲ་སཏྭ་ཨཱ༔ གང་མང་བརྗོད་ནས། རང་གི་དོན་དང་གཞན་གྱི་དོན། །སྒྲུབ་བྱེད་
བསྲེག་བྱ་ཟ་བ་གཤེགས། །ཇི་བཞིན་དུས་སུ་ཚུར་སྤྱོན་ཞིང༌། །བདག་གི་དངོས་
གྲུབ་ཐམས་ཅད་སྒྲུབས། །ཨོཾ་བཛྲ་མུམེ་ལྷ་ཡེ་ཤེས་པ་རང་བཞིན་གྱི་གནས་སུ་
གཤེགས། དམ་ཚིག་པ་འོད་དུ་ཞུ་ནས་མེ་འབར་བའི་རྣམ་པར་གྱུར། རང་གི་
ཐུགས་ཀ་ནས་འོད་ཟེར་འཕྲོས་པས་སྣོད་བཅུད་ཀྱི་ཆོས་ཐམས་ཅད་བསྡུས་ཏེ།
རང་ཉིད་སངས་ རྒྱས་ཆོས་ ཀྱི་སྐུའི་ སྤྱི་བོའི་ ༀ་ ལ་ ཐིམ། ༀ་ ཡང་ ཨཱལ་ ཐིམ།
ཨཱཎཡང་ཧཱུྃ་ལ་ཐིམ། ཧཱུྃ་ཡང་ཤིན་ཏུ་ཕྲ་བའི་རླུང་སེམས་བྱང་ཆུབ་ཀྱི་ཐིག་ལེ་ལ་ཐིམ་
ནས། སྟོང་ཉིད་སྙིང་རྗེ་ གཉིས་སུ་མེད་པར་གྱུར་ པར་བསྒོམས་ཏེ། ཆོས་སྐུའི་ངང་ལ་
• 492-
ཅི་ནུས་སུ་མཉམ་བར་བཞག དེ་ནས། སྟོང་པའི་ངང་ལས་རང་ཉིད་སྐད་ཅིག་གིས་
སྤྱན་རས་གཟིགས་ཞལ་གཅིག་ཕྱག་གཉིས་ པའི་སྐུར་བཞེངས་པའི་སྤྱི་བོར་ཨོཾ་
དཀར་པོ། མགྲིན་པར་ཨཱདམར་པོ། ཐུགས་ཀར་ཧཱུཾ་སྔོན་པོས་མཚན་པར་གྱུར་
པར་བསྒོམས་ཏེ། རང་གི་སྒོ་གསུམ་བྱིན་རླབས་བྱས། དེ་ནས་རང་གི་སྒོ་གསུམ་གྱི་ཡི་གེ་
གསུམ་ལས་འོད་ཟེར་འཕྲོས་པས། སྣོད་བཅུད་ཐམས་ཅད་ཐིག་ལེ་ཆེན་པོའི་ལྷའི་རྣམ་རོལ་
ཏུ་བསྒོམས་ཏེ། ཁྱེར་སོ་གསུམ་གྱི་རྣལ་འབྱོར་དང་ནམ་ཡང་མ་བྲལ་བར་བྱ་བ་ནི་དམ་པ་
གོང་མ་རིམ་བྱོན་གྱིས་ཀྱང་ཐུགས་དམ་ཉམས་བཞེས་ཀྱི་མཐིལ་དུ་མཛད་པ་འདི་ཉིད་ལ་
སྔོན་གོམས་བག་ཆགས་བཟང་པོའི་ལག་རྗེས་འཇོག་པའི་ཕྱིར་བཀའ་གདམས་རྗེས་འཇུག་
པ་ཀུན་གྱིས་ཀྱང་ལམ་འདི་ཉིད་ལ་བརྩོན་པ་ཆུ་བོའི་རྒྱུན་བཞིན་དུ་བསྟེན་པ་ནི་གདམས་
ངག་ཡོངས་རྫོགས་ཀྱི་ས་ཆོད་ངེས་ལགས་པས་སྤངས་བླངས་ཀྱི་འདམ་ཀ་མ་ལོག་པར་གོ་
ཞིང༌། ཐོས་དོན་དེ་ཉིད་ཚུལ་བཞིན་གཅིག་ཏུ་ཉམས་སུ་ལེན་པ་ལ་ཅིས་ཀྱང་འབད་པར་
རིགས་སོ། །
འདིར་སྨྲས་པ། ཕན་དང་བདེ་བའི་གཞི་སྒོ་གངས་རིའི་རྩེར། །ལུང་རྟོགས་
ཐུབ་བསྟན་གདོང་ལྔ་རབ་འགྱིངས་གང༌། །དྲན་དབང་བྱེ་བའི་སྙིང་སྟོབས་ལྷག་
པར་རྒྱས། །འཆད་རྩོད་རྩོམ་པའི་གཡུ་རལ་མངོན་པར་སྤྲུག །རྣམ་མང་གཞུང་
བཟང་མཆེ་སྡེར་རབ་བཀྲ་ཞིང་། །ལྷ་ཆོས་བདུན་ལྡན་གད་རྒྱངས་སྒྲོག་བཞིན་དུ།།
ཇོ་འབྲོམ་ཡབ་སྲས་སྲོལ་བཟང་དགུང་མཁར་འཕགས། །ཉིང་ཁུ་རྡུལ་བརྩེགས་
དབུས་ན་མངོན་པར་མཐོ། །དེ་སླད་ལྷ་གཅིག་གང་གི་གསང་ཆོས་མཛོད། །བཅུ་
དྲུག་འཁོར་ལོའི་ལྷ་ཚོགས་བསྙེན་པའི་ཐབས། །སྔོན་མེད་མཆོད་ཆོག་ཁྲིགས་
རིམ་སྒྲུབ་དཀྱིལ་གྱི། །ཆ་ལག་ཀུན་ཚང་རིན་ཆེན་གསལ་སྒྲོན་བྲིས། །དེས་ན་
•493 •



བཅུ་དྲུག་ཐིག་ལེའི་ལྷ་མཆོག་ལ། །རྣམ་དག་རྫས་ཀྱིས་དབང་དུ་བྱ་བའི་ཕྱིར། །
ཁ་སྐོང་ཞི་སྦྱིན་སྲེག་ཆོག་འབུལ་བའི་ཚུལ། །རབ་དཀར་ཟླ་བ་གསར་པའི་ཐིགས་
ཞུན་འདི། །དམ་ པའི་ གསུང་ལས་བཏུས་ཏེ་ཟུར་བཀོལ་དུ། །ཚེགས་མེད་བྱ་
བདེར་བསྐུལ་བའི་འདོད་མོས་ལྟར། །སྔོན་བྱོན་བཀའ་གདམས་གོང་མ་ན་རིམ་
གྱིས། །ཟབ་སྦས་རྣལ་འབྱོར་ཁྲོམ་འདུས་གཏམ་བཞིན་བསྒྲགས། །དེས་ན་མ་
རིག་རྨོངས་པའི་གཞན་དབང་གིས། །གཞུང་བཟང་ལོག་དཀྲུགས་འགལ་འཁྲུལ་
ཅི་མཆིས་པ། །བཀའ་གདམས་ལྷ་བཞིའི་སྤྱན་སྔར་ལེགས་བཤགས་ན། །ཉེས་
མེད་དག་པའི་དབུགས་དབྱུང་ཅི་དགར་སྩོལ། །ལྷག་པར་སྐལ་མཉམ་བདག་འདྲ་
གཞུང་མང་པོར། །ཀློག་བརྩོན་མང་ཐོས་ཉམས་སུ་ལེན་པ་ལ། །སྒྱིད་ལུག་འབྲས་
རྟགས་གསལ་སྟོན་ནག་འགྲོས་འདིར། །ཟོབ་འཆོས་ཚུལ་མིན་རིགས་འདྲེས་
སྦགས་ པ་ མེད། །དེའི་ཕྱིར་ བཀའ་ གདམས་ ལྷ་ཆོས་ ཡུན་ གནས་ པར། །རང་
བཟོའི་ཀུན་རྫོབ་བ་ལང་རྗེས་ཞུགས་པའི། །རྫི་བོའི་འགྲོས་དང་མུན་ནག་མདའ་
འཕེན་མིན། །དམ་པའི་གཞུང་ལ་ཡང་ཡང་བརྟགས་ཤིང་དཔྱད། །དེས་ན་ལེགས་
པར་བཤད་པའི་ཆ་སྲིད་ན། །ཇོ་བོ་ཡབ་སྲས་དགྱེས་པའི་མཆོད་སྤྲིན་དང་། །
བཀའ་གདམས་ལུགས་བཟང་ཡུན་དུ་གནས་པ་དང༌། །རང་བཞན་དོན་གཉིས་
འགྲུབ་པའི་རྒྱུར་གྱུར་ཅིག །
ཅེས་བཀའ་གདམས་གོང་མ་ན་རིམ་གྱི་ཐུགས་དམ་ལྷག་པའི་ལྷ་མཆོག་ཐིག་ལེ་བཅུ་
དྲུག་གི་ལྷ་ཚོགས་ལ་ཞི་བའི་སྲེག་སྦྱིན་གྱི་མཆོད་པ་འབུལ་ཚུལ་རབ་དཀར་ཟླ་བ་གསར་
པའི་ཐིགས་ཞུན་ཞེས་བྱ་བ་འདི་ཡང་བཅུ་དྲུག་ཐིག་ལེའི་རྣལ་འབྱོར་ཟབ་མོ་སྒྲུབ་དཀྱིལ་ཆ་
ལག་ཀུན་ཚང་ལེགས་བཤད་རིན་ཆེན་གསལ་སྒྲོན་གྱི་ཆོ་གར་ཉམས་ཆོག་ཁ་སྐོང་ལ་མེད་དུ་
མི་རུང་བའི་ཡན་ལག་ཙམ་མ་ཟད། འདིའི་བསྙེན་པའི་ཁ་སྐོང་གི་ཞི་སྦྱིན་བྱེད་པ་པོ་རེས་
འགའ་ཤེས་ལྡན་རྣམས་པཎ་ཆེན་ཐམས་ཅད་མཁྱེན་པའི་གསུང་བཀའ་གདམས་ཐིག་ལེ་
བཅུ་དྲུག་གི་སྦྱིན་སྲེག་ནོར་བུའི་འོད་འབར་གྱི་དཔེ་སྟེང་ནས་བྱེད་པ་དང་། དེ་བྱིངས་དཔེ་
འདི་ཉིད་ལག་ཏུ་མ་འབྱོར་བའི་རིགས་རྣམས་ཐུགས་རྗེ་ཆེན་པོ་རྒྱལ་བ་རྒྱ་མཚོའི་ཞི་སྦྱིན་ལ་
ཁ་བསྒྱུར་གྱིས་བྱེད་པ་སོགས་སྣ་ཚོགས་ལ་བརྟེན་ཆོ་གར་ལག་ལེན་གོམས་འདྲིས་ཡོད་མིན་
གྱི་རྣམ་དབྱེ་ཆོད་པ་ཞིག་གཅིག་ཏུ་མ་ངེས་པས་དེས་ན་མ་དག་རྒྱུན་དུ་འབྱམས་པའི་ཉེས་
ཚོགས་ཀྱི་རང་བཟོའི་ཕུང་པོ་རྣམ་སྨིན་ལས་ངན་ཤིན་ཏུ་ལྕི་བས་མཆོག་དང་ཐུན་མོང་གི་
དངོས་གྲུབ་འཐོབ་པའི་ཕན་ཡོན་ལྟ་ཞོག རྡོ་རྗེ་དམྱལ་བའི་རྒྱུ་ཚོགས་མངོན་སུམ་དུ་སྒྲུབ་
པའི་མ་ཚང་མེད་རྒྱུ་ཐོག་ཏུ་བབས་པ་འདི་ཉིད་ལ་ཡང་དག་པར་རྫོགས་པའི་སངས་རྒྱས་
ཐུགས་རྗེ་ཆེ་ཞིང་ཐབས་ལ་མཁས་པས་ཀྱང་སྡིག་པ་ཆུ་ཡིས་བཀྲུ་བ་དང་། སྡུག་བསྔལ་ཕྱག་
གིས་སེལ་བ་དག་བྱར་མེད་པས་ཉེས་ཚོགས་དེ་དག་གི་སྒོ་ཁེགས་པར་འདུན་པའི་ལྷག་
བསམ་སྙིང་སྟོབས་རྨད་དུ་བྱུང་བ་རྭ་སྒྲེང་དགེ་འཕེལ་གླིང་གི་སྟབས་སྤྱི་（རྟ་པའི་) སྤྲུལ་སྐུ་
མང་ཐོས་དགེ་སློང་བློ་བཟང་ཚེ་དབང་གང་དང་། གཞན་ཡང་ལམ་འདི་ཉིད་ལ་མོས་པའི་
དོན་གཉེར་ཅན་དུ་མས་བསྐུལ་བ་དང་བཅས་རང་ཡང་ཚུལ་འདི་ཉིད་ལ་སྤྲོ་བའི་ཤུགས་ཀྱིས་
པཎ་ཆེན་བསྟན་པའི་ཉི་མའི་གསུང་བཀའ་གདམས་ཐིག་ལེ་བཅུ་དྲུག་གི་སྦྱིན་སྲེག་ནོར་བུའི་
འོད་འབར་ལ་གཞི་བླང་ཞིང་། གཞན་ཡང་སྤྱན་རས་གཟིགས་རྒྱལ་བ་རྒྱ་མཚོའི་སྦྱིན་སྲེག་
དང༌། ཐུགས་རྗེ་ཆེན་པོ་བཅུ་གཅིག་ཞལ་གྱི་སྦྱིན་སྲེག་སོགས་ནས་ལེགས་ཆ་བཏུས་ཤིང་།
དམ་པ་གོང་མའི་མན་ངག་ཉམས་མྱོང་ཕྲན་བུས་ཀྱང་ཟུར་བརྒྱན་ཏེ་ལུགས་བཟང་འདི་ཉིད་
ལ་མི་ཕྱེད་པའི་ལྷག་བསམ་བཟང་པོས་བཀའ་གདམས་རིང་ལུགས་འཆང་བ་ཀུན་གྱི་ཐ་
ཤལ་༧རྒྱལ་བའི་ཆོས་ཚུལ་འཛིན་པ་ཤཱཀྱའི་དགེ་སྦྱོང་ངག་དབང་བློ་བཟང་ཐུབ་བསྟན་རྒྱུ་
བ 494 -
བ 495



མཚོ་འཇིགས་བྲལ་དབང་ཕྱུག་ཕྱོགས་ལས་རྣམ་པར་རྒྱལ་བའི་སྡེས་སུག་བྲིས་སུ་བགྱིས་པ་
འདིས་ཀྱང་བཀའ་གདམས་གོང་མ་ན་རིམ་གྱི་བཞེད་བཟང་མི་མཐུན་ཕྱོགས་ཀྱིས་ནམ་ཡང་
མི་བརྫི་བར་ཕྱོགས་དུས་གནས་སྐབས་ཀུན་ཏུ་བཤད་སྒྲུབ་དར་རྒྱུས་ཡུན་དུ་གནས་པ་དང་།
མཉམ་མེད་ཇོ་འབྲོམ་ཡབ་སྲས་ཀྱི་བཞེད་དོན་ལྷུན་གྱིས་གྲུབ་པའི་སྒོ་ནས་རང་གཞན་ཚེ་
རབས་ཀུན་ཏུ་རྗེས་སུ་འཛིན་པའི་རྒྱུར་གྱུར་ཅིག། །།སརྦ་མངྒ་ལམ།།
༄༅། །བཀའ་གདམས་ཐིག་ལེ་བཅུ་དྲུག་གི་སྒྲུབ་དཀྱིལ་
རྡུལ་ཚོན་ཆབ་འདྲེན་འཇོག་པོའི་
གཙུག་ནོར་ཞེས་བྱ་བ་
བཞུགས་སོ། །
ཨོཾ་སྭསྟི། དེ་ལ་འདིར་དཔལ་མཉམ་མེད་ཇོ་བོ་ཡབ་སྲས་ཀྱི་ཐུགས་དམ་གསང་
ཆོས་ཁྱད་པར་ཅན་བཀའ་གདམས་ལྷ་ཆོས་བདུན་ལྡན་གྱི་ཉིང་ཁུ་ཐིག་ལེ་བཅུ་དྲུག་གི་
དཀྱིལ་འཁོར་ཆེན་པོའི་སྒྲུབ་ཆེན་དང་འབྲེལ་བར་མཇུག་ཏུ་རྡུལ་ཚོན་ཀླུ་ལ་གཏོད་པའི་ཆབ་
འདྲེན་གྱི་ཆོ་ག་འཇོག་པོའི་གཙུག་ནོར་ཇི་ལྟར་བྱ་བའི་ཚུལ་ནི། དཀྱིལ་ཆོག་རྡོར་ཕྲེང་དང་།
ཀུན་མཁྱེན་བུ་སྟོན་གྱི་ཡིག་ཆ། རྗེའི་སྔགས་རིམ་ཆེན་མོ་སོགས་ལས་ཇི་ལྟར་གསུངས་པའི་
ཕྱག་ལེན་ཆོག་བསྒྲིགས་ཡིག་རྙིང་ཁུངས་དག་མཐའ་དག་སོར་བཞག་ཐོག་དམ་པའི་མན་
ངག་ཞལ་ཤེས་དག་གིས་བརྒྱན་ཏེ་འཁྲུལ་མེད་དུ་འགོད་པ་ལ། ཐོག་མར་བ་བྱུང་དང་དྲི་
དཀར་པོས་བྱུགས་པའི་མཎྜལ་གྱི་སྟེང་དུ་པད་དཀར་འདབ་བརྒྱད་མཐའ་སྐོར་ཡུག་ཏུ་ཆུ་
རིས་ཀྱིས་བསྐོར་བའི་ལྟེ་བར་སྐབས་གང་ཡིན་གྱི་གཙོ་བོའི་སྐུའམ། ས་བོན་ནམ། ཚོམ་བུ་
གང་ རིགས་ འགོད་ དམ་ པའི་ བཞེད་ སྲོལ་ ལག་ ལེན་མཐོང་བརྒྱུད་ ལས་ འདིར་ བཀའ་
གདམས་ཐིག་ལེ་བཅུ་དྲུག་གི་སྒྲུབ་ཆེན་གྱི་སྐབས་ལ་མཚོན་ན། གཙོ་བོའི་ཐུགས་རྗེ་ཆེན་
-496-
- 497-



པོའི་སྐུའམ། ཡང་ན་ས་བོན་ཧྲིདཀར་པོ་རིང་ཆ་ཚེགས་དྲག་དང་བཅས་པ་གང་རུང་དང་།
འདབ་མ་བརྒྱུད་ལ་ཀླུ་བརྒྱད་ཀྱི་སྐུའམ། ས་བོན་ཡི་གེ་ཕུའབྲི་བའམ། ཚོམ་བུ་གང་རུང་
འགོད་པ་ཕྱག་སྲོལ་བཞིན་འདིར་སླ་ཞིང་འཇུག་པ་བདེ་བ་ཚོན་སྤུངས་ཀྱི་དབང་དུ་བྱས་ན་
ཤར་དུ་རྡུལ་ཚོན་དཀར་པོ། ལྷོར་སྔོན་པོ། ནུབ་ཏུ་སེར་པོ། བྱང་དུ་དཀར་པོ། བྱང་ཤར་དུ་
དཀར་སེར། ཤར་ལྷོར་དཀར་སྔོ། ལྷོ་ནུབ་ཏུ་དམར་པོ། ནུབ་བྱང་དུ་དམར་སྔོའི་མདོག་ཅན་
བཀོད་ཅིང་ངོ་མཚར་དགེ་མཚན་དུ་མས་མཛེས་པ་ནི་དེ་ལྟ་བུའི་བསྒྲུབ་གཞི་དང་། མཆོད་
གཏོར་ནི། སྣོད་གཅིག་ཏུ་དཀར་གཏོར་ཟླུམ་པོ་པད་འདབ་ཅན་ཆེ་བ་གཅིག་ལ་ཆུང་བ་
བརྒྱད་ཀྱིས་བསྐོར་བ། ཁོར་ཡུག་མཐའ་སྐོར་ཕྱོགས་མཚམས་བརྒྱུད་དུ་ཀླུ་རྒྱལ་རྣམས་ལ་
འབུལ་རྒྱུའི་ཁམ་ཕོར་བརྒྱད་དང་། དེའི་ཕྱི་རོལ་དུ་ཁམ་ཕོར་རྣམས་སུ་ཇི་ཙམ་འབྱོར་བའི་འོ་
མའི་གཏོར་མ་ཀླུ་སྨན་བཟང་པོ་བཏབ་པ་དང༌། དེ་རྣམས་ཀྱི་ཁོར་ཡུག་ཏུ་རྫས་བདུན་སྦྱར་
བའི་མཆོད་ཡོན། མེ་ཏོག་དཀར་པོ། གླ་རྩི་སོགས་དང་མ་འདྲེས་པའི་བདུག་སྤོས། མར་
དཀར་གྱི་མར་མེ། འོ་མ་དང་དྲི་བཟང་བསྲེས་པའི་དྲི་ཆབ། འོ་མས་སྦྲུས་པའི་ལྷ་བཤོས་
རྣམས་ཀླུ་ལ་གནོད་པའི་ཤ་ཆང་དུག་སྨན་སོགས་ཀྱི་དྲི་ཙམ་ཡང་མ་འདྲེས་པར་གཙང་སྦྲ་དང་
ལྡན་པར་འདུ་བྱས་ལ། སྔར་བླ་མ་དཀྱིལ་འཁོར་གྱི་ལྷ་ཚོགས་མ་ཚང་བ་མེད་པར་དངོས་སུ་
བཞུགས་པ་རྟེན་དང་བརྟེན་པའི་ངོ་བོར་བྱིན་གྱིས་བརླབས་ཏེ་སྒྲུབ་ཅིང་མཆོད་པའི་རྡུལ་ཚོན་
རྣམས་མཇུག་གི་ཆོ་ག་ལས་ཇི་ལྟར་འབྱུང་བ་ལྟར་ཚུལ་དང་མཐུན་པར་བསྡུས་ནས་དོན་དུ་
གཉེར་བ་དག་དངོས་གྲུབ་ཀྱི་ཕྱིར་དུ་ཅུང་ཟད་རེ་སྦྱིན་པའི་ལྷག་མ་རྣམས་རྣམ་རྒྱལ་བུམ་
པའམ། སྔར་ལོངས་མ་སྤྱད་པའི་བུམ་པ་གསར་པ་གང་ཡང་རུང་བར་བླུགས་ཏེ། ཁ་དོག་སྣ་
ཚོགས་པའི་གོས་དང༌། རིན་པོ་ཆེའི་རྒྱན་གྱིས་བརྒྱན་པའི་གླང་པོ་ཆེའི་སྟེང་ངམ། ཁྲི་ལ་
སོགས་པའི་ཁྱོགས་ལ་བཞག་པ་གོས་བཟང་པོས་བཀླུབས་པའི་རྣལ་འབྱོར་པ་རྣམས་ཀྱི་
དཔུང་པས་བཏེགས་ལ། གདུགས་ཀྱིས་ཕུབ་ཅིང༌། རྒྱལ་མཚན་དང་བ་དན་ལ་སོགས་པའི་
མཆོད་རྫས་སྣ་ཚོགས་པས་མདུན་བདར་ཏེ། སློབ་དཔོན་ནམ། སློབ་མས་རོལ་མོའི་སྒྲ་དང་
བཅས་བཀྲ་ཤིས་པའི་གླུ་དབྱངས་ལེན་བཞིན་པར། མཚོའམ། མཚོ་ཕྲན་ནམ། འབབ་ཆུ་
ཆེན་པོ་སོགས་ཀླུའི་རྒྱལ་པོ་འཁོར་དང་བཅས་པ་རྩེན་ཅིང་དགའ་མགུར་རོལ་པའི་ཆུ་གཏེར་
ཟབ་མོའི་འགྲམ་དུ་སྤྱན་དྲངས། སྟེགས་ཀྱི་ཁར་བསྒྲུབ་གཞི་དཀྱིལ་འཁོར་གྱི་མཎྜལ་དང་
ལྷན་ཅིག་པར་བཀོད་པས་མཛེས་པར་བཞུགས་སུ་གསོལ་བ་ནི་སྦྱོར་བའི་ཆོ་ག་དང༌།
དངོས་གཞི་ལ་སྒྲུབ་པ་པོ་རྣམས་གཞན་ཕན་དགེ་སེམས་ཁྱད་པར་ཅན་དང་ལྡན་པས་གྲལ་
ལ་འཁོད་དེ། ཡུལ་གནས་གཞི་བདག་ལ་གཏོར་མ་སྤྱི་ལྟར་བཏང་ནས། འཁོར་བ་སྤྱི་དང་།
བྱེ་བྲག་གི་སྡུག་བསྔལ་ལ་མི་བཟོད་པའི་འཇིགས་སྐྱོབ་བླ་མ་ལྷ་ཚོགས་ལ་བློ་ལིང་འགེལ་
གྱིས་སྐྱབས་གཏོད་ཡིད་རྩེ་གཅིག་པས་སྐྱབས་འགྲོའི་ཐུན་མོང་དང༌། ཐུན་མོང་མ་ཡིན་པའི་
བསླབ་བྱ་དྲན་བཞིན་པའི་ངང་ནས། བདག་དང་འགྲོ་བ་སེམས་ཅན་ཐམས་ཅད་དུས་
འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་རྐང་གཉིས་
རྣམས་ཀྱི་མཆོག་ སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། །
ཆོས་རྣམས་ཀྱི་མཆོག་ཞི་བ་འདོད་ཆགས་དང་བྲལ་བའི་ཆོས་ལ་སྐྱབས་སུ་མཆིའོ།
ཚོགས་རྣམས་ཀྱི་མཆོག་འཕགས་པ་བྱང་ཆུབ་སེམས་དཔའ་ཕྱིར་ལྡོག་པའི་དགེ་
འདུན་ཆེན་པོ་རྣམས་ལ་སྐྱབས་སུ་མཆིའོ། །ཞེས་ལན་གསུམ་དང་། སེམས་བསྐྱེད་ནི།
ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་
བདག་ལ་དགོངས་སུ་གསོལ། བདག་དང་མཁའ་མཉམ་གྱི་སེམས་ཅན་མ་ལུས་
པ་ཐམས་ཅད་ཀྱིས་སྐྱེ་བ་འདི་དང་སྐྱེ་བ་གཞན་དག་ཏུ་སྦྱིན་པའི་རང་བཞིན་དང་།
ཚུལ་ཁྲིམས་ཀྱི་རང་བཞིན་དང༌། སྒོམ་པའི་ རང་བཞིན་གྱི་དགེ་བའི་རྩ་བ་ཅི་
བགྱིས་པ་དང་། བགྱིད་དུ་སྩལ་བ་དང༌། བགྱིས་པ་ལ་རྗེས་སུ་ཡི་རང་བའི་དགེ་
- 499 -
-498 -



བའི་རྩ་བ་དེས་ཇི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་རྣམས་དང༌། ས་ཆེན་པོ་ལ་རབ་ཏུ་བཞུགས་པའི་བྱུང་
ཆུབ་སེམས་དཔའ་ཆེན་པོ་རྣམས་ཀྱིས་དང་པོར་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་ཐུགས་བསྐྱེད་པར་མཛད་པ་དེ་བཞིན་དུ་བདག་སོགས་
སེམས་ཅན་ཐམས་ཅད་ཀྱིས་ཀྱང་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་
ལ་མཆིས་ཀྱི་བར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཆེན་པོ་ལ་
སེམས་བསྐྱེད་པར་བགྱིའོ། །སེམས་ཅན་མ་བསྒྲལ་བ་རྣམས་བསྒྲལ་བར་བགྱིའོ།།
མ་གྲོལ་བ་རྣམས་དགྲོལ་བར་བགྱིའོ། །དབུགས་མ་ཕྱུང་བ་རྣམས་དབུགས་དབྱུང་
བར་བགྱིའོ། །ཡོངས་སུ་མྱ་ངན་ལས་མ་འདས་པ་རྣམས་མྱ་ངན་ལས་འདའ་བར་
བགྱིའོ། །ཞེས་ལན་གསུམ་བརྗོད་ཅིང་། གཙོ་བོའི་ལྷ་སྐུའི་ང་རྒྱལ་སྐད་ཅིག་དྲན་རྫོགས་སུ་
བསྐྱེད་པ་ནི། རང་ཉིད་སྐད་ཅིག་གིས་ཐུབ་པ་དང་ངོ་བོ་དབྱེར་མེད་པའི་ལོངས་སྐུ་
ཐུགས་རྗེ་ཆེན་པོ་གཡས་ནོར་བུའི་ཕྲེང་བ་དང་། གཡོན་ཤེལ་གྱི་འཁར་བའི་རྩེ་
མོར་སངས་རྒྱས་སྟོང་གིས་མཚན་པ་འཛིན་པ། ཞབས་གཉིས་མཉམ་པའི་སྟབས་
ཀྱིས་བཞེངས་པར་གྱུར། དེ་ལྟ་བུའི་གསལ་སྣང་དང་ལྡན་བཞིན་པར་ཀླུའི་དཀྱིལ་འཁོར་
བསང་སྦྱང་བསྐྱེད་པ་ནི། ཨོཾ་སྭ་བྷ་ཝ་ཤུདྡྷ་སརྦ་དྷརྨ་སྭ་བྷཱ་ཝ་ཤུདྡྷོཉཧཾ། ཞེས་བརྗོད་
པས། སྣོད་བཅུད་ཀྱིས་བསྡུས་པའི་བརྟན་གཡོའི་ཆོས་ཐམས་ཅད་སྟོང་པ་ཉིད་དུ་
གྱུར། སྟོང་པའི་ངང་ལས་མདུན་དུ་ཡན་ལག་བརྒྱད་དང་ལྡན་པའི་རྒྱ་མཚོ་ཆེན་
པོའི་དབུས་སུ་པཾ་དཀར་པོ་ལས་ནམ་མཁས་གར་ཁྱབ་ཏུ་ཁྱབ་པའི་པདྨ་དཀར་
པོའི་སྟེང་དུ་ཨ་དཀར་པོ་ཡོངས་སུ་གྱུར་པ་ལས་ཟླ་བའི་དཀྱིལ་འཁོར་པདྨའི་ལྟེ་བ་
དང་མཉམ་པ། དེའི་སྟེང་དུ་ཧཱུྃ་དཀར་པོ་ཡོངས་སུ་གྱུར་པ་ལས་ཐིག་ལེ་དཀར་པོ་
ནམ་མཁའ་ལྟར་མཐའ་དང་བྲལ་བའི་རང་བཞིན་ཅན་ཡོངས་སུ་གྱུར་པ་ལས་
བཀོད་པ་བསམ་གྱིས་མི་ཁྱབ་པའི་ཐུགས་རྗེ་ཆེན་པོ་རྒྱལ་བ་རྒྱ་མཚོ་ནམ་མཁས་
གར་ཁྱབ་ཏུ་སྐུས་ཁྱབ་པ། དབུ་བཅུ་གཅིག་པ། ཕྱག་སྟོང་སྤྱན་སྟོང་དང་ལྡན་པ།
རྩ་ཞལ་དཀར་གཡས་དམར་གཡོན་ལྗང༌། དེའི་སྟེང་གི་ཞལ་གསུམ་དབུས་ལྗང་
གཡས་དཀར་གཡོན་དམར་བ། དེའི་སྟེང་གི་ཞལ་གསུམ་དབུས་དམར་གཡས་
ལྗང་གཡོན་དཀར་བ། དེའི་སྟེང་ན་ཁྲོ་ཞལ་ནག་པོ་མཆེ་བ་གཙིགས་པ། སྤྱན་
གསུམ་པ། རལ་ པ་ དམར་སེར་གྱེན་དུ་བརྫེས་པ། དེའི་སྤྱི་བོར་ཞི་ བའི་ ཞལ་
དམར་པོ་གཙུག་ཏོར་ཅན། རྩ་བའི་ཕྱག་དང་པོ་གཉིས་ཐུགས་ཀར་ཐལ་མོ་སྦྱར་
བ། གཡས་གཉིས་པ་ན་བགྲང་ཕྲེང་། གསུམ་པས་ཡི་དྭགས་ཀྱི་སྐོམ་པ་སེལ་བ།
བཞི་པ་ན་འཁོར་ལོ། གཡོན་ གྱི་ གཉིས་པ་ན་པདྨ། གསུམ་པ་ན་ རིལ་བ་སྤྱི་
བླུགས། བཞི་པ་ན་མདའ་གཞུ་འཛིན་པ། ཕྱག་ལྷག་མ་དགུ་བརྒྱ་དང་དགུ་བཅུ་རྩ་
གཉིས་པོ་ཐམས་ཅད་མཆོག་སྦྱིན་མཛད་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་
པ། བ་སྤུའི་བུ་ག་རེ་རེ་ནས་སངས་རྒྱས་ཀྱི་ཞིང་གྲངས་མེད་པ། དེ་རྣམས་ནས་
སངས་རྒྱས་བྱང་ སེམས་མཐའ་ཀླས་པ་མཐོང་བ། གནས་གསུམ་གྱི་ཡིག་འབྲུ་
ལས་འོད་ཟེར་གྱི་ཚོགས་འཕྲོས་པས་སེམས་ཅན་གྱི་དོན་དཔག་ཏུ་མེད་པ་མཛད་
པ། དེའི་སྤྱི་བོར་ཨོཾ་དཀར་པོ། མགྲིན་པར་ཨཱདམར་པོ། ཐུགས་ཀར་ཧཱུཾ་སྔོན་པོ།
ཐུགས་ཀའི་ཧཱུྃ་ལས་འོད་ཟེར་འཕྲོས་པས་དག་པ་རབ་འབྱམས་ཀྱི་ཞིང་ཁམས་
ནས་ བསྒོམས་པ་དང་འདྲ་བའི་ཡེ་ཤེས་པ་ལ་སངས་རྒྱས་དང་བྱང་ཆུབ་སེམས་
- 50i -
- 500-



དཔའི་ཚོགས་ཀྱིས་བསྐོར་བ་སྤྱན་དྲངས། ཛ་ཧཱུཾ་བཾ་ཧོ༔ གཉིས་སུ་མེད་པར་གྱུར།
པདྨ་ཀ་མ་ལ་ཡེ་ཧཱུཾ། སླར་ཡང་ཐུགས་ཀའི་ཧཱུྃ་ལས་འོད་ཟེར་འཕྲོས་པས་དབང་གི་
ལྷ་རྣམས་སྤྱན་དྲངས། ཁྱེད་རྣམས་ཀྱིས་བདག་ལ་མངོན་པར་དབང་བསྐུར་དུ་
གསོལ། ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་
ཤྲཱི་ཡེ་ཧཱུཾ། ཞེས་དབང་བསྐུར། ལུས་གང་། དྲི་མ་དག ཆུའི་ལྷག་མ་སྤྱི་གཙུག་ཏུ་
འཁྱིལ་བ་ཡོངས་སུ་གྱུར་པ་ལས་ཧཱི་དཀར་པོས་དབུ་བརྒྱན་པར་གྱུར། འདབ་མ་
བརྒྱད་ཀྱི་ལྟེ་བའི་ས་བོན་ཡི་གེ་བརྒྱད་ཡོངས་སུ་གྱུར་པ་ལས། ཤར་དུ་མཐའ་
ཡས་དཀར་པོ། ལྷོར་པདྨ་སྔོན་པོ། ནུབ་ཏུ་འཇོག་པོ་སེར་པོ། བྱང་དུ་ནོར་རྒྱུས་
དཀར་པོ། དབང་ ལྡན་ དུ་ པདྨ་ ཆེན་པོ་ དཀར་ སེར། མེར་དུང་སྐྱོང་ དཀར་སྔོ།
བདེན་བྲལ་དུ་སྟོབས་རྒྱུ་དམར་པོ། རླུང་དུ་རིགས་ལྡན་དམར་སྔོ། ཐམས་ཅད་
ཀྱང་ཞལ་གཅིག་ཕྱག་གཉིས་ཐུགས་ཀར་ཐལ་མོ་སྦྱར་ཞིང་། སྦྲུལ་མགོ་བདུན་གྱི་
གདེངས་ཀ་དང༌། རིན་པོ་ཆེའི་རྒྱན་སྣ་ཚོགས་ཀྱིས་སྤྲས་པ། སྨད་སྦྲུལ་མཇུག་ཏུ་
འཁྱིལ་བའི་གཡོན་ངོས་ནས་རང་འདྲའི་ཤེས་རབ་མས་ཡབ་ལ་གཟིགས་ཤིང་
བརྟེན་པ། དེ་རྣམས་ཀྱི་ཕ་རོལ་དུ་འཛམ་བུའི་གླིང་དུ་གནས་ཤིང་རྒྱུ་བའི་ཀླུ་
རིགས་བརྒྱད་ཀྱི་ཀླུ་ཕྲན་མཐའ་ཡས་པས་བསྐོར་བ། ཐམས་ཅད་ཀྱང་ཞལ་གཅིག
ཕྱག་གཉིས་པ། སྟོད་ལྷའི་ལུས་ཅན། སྦྲུལ་ མགོ་ ལྔ་ ལྔའི་ གདེངས་ ཀ་ དང་
ལྡན་པ། སྐུ་སྨད་སྦྲུལ་མཇུག་ཏུ་འཁྱིལ་བ། ཕྱག་གཉིས་ཐལ་མོ་སྦྱར་ནས་གཙོ་
བོར་འདུད་པ། རང་གི་ཐུགས་ཀའི་ཧྲིདཀར་པོའི་འོད་ཟེར་ལྕགས་ཀྱུའི་རྣམ་པ་
ཅན་གྱིས་རྒྱ་མཚོ་ཆེན་པོ་ནས་ཀླུ་ཆེན་བརྒྱད་དང་། འཛིན་པ་ལག་མང་སོགས་ཀླུ་
གཉན་དང་། ས་བདག་གི་རྗེ་བློན་བསམ་གྱིས་མི་ཁྱབ་པའི་འཁོར་གྱིས་བསྐོར་བ་
སྐད་ཅིག་གིས་སྤྱན་དྲངས། གདེངས་ཀ་ནོར་བུ་འབར་བའི་འོད་ཟེར་གྱིས། །ས་
འོག་གནས་པའི་མུན་པ་རབ་བསལ་ནས། །བསྟན་ལ་རབ་དགའ་མཐུ་སྟོབས་
བསམ་ མི་ ཁྱབ། །ཀླུ་རྒྱལ་མ་ལུས་འཁོར་བཅས་གནས་འདིར་གཤེགས། །ཨོཾ་ནཱ་
ག་རཱ་ཛ་ས་པ་རི་ཝ་ར་ཨེ་ཧེ་ཧི་ས་མ་ཡ་ཛཛཛཧཱུྃ་བཾ་ཧོ༔གཉིས་སུ་མེད་པར་གྱུར།
པདྨ་ཀ་མ་ལ་ཡེ་སྟེ། ཞེས་པས་གདན་དབུལ། དཀྱིལ་འཁོར་གཙོ་བོའི་མཆོད་པ་བྱིན་
གྱིས་ བརླབ་ པ་ ནི། རང་ཉིད་ཐུགས་རྗེ་ཆེན་པོར་གསལ་བའི་ཐུགས་ཀའི་ཧཱུྃ་ལས་
འོད་ཟེར་འཕྲོས། སྣོད་བཅུད་ ཀྱི་མ་དག་པ་སྦྱངས། ཨོཾ་ལས་རིན་པོ་ཆེའི་སྣོད་
ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་འོད་དུ་ཞུ་བ་ལས་བྱུང་བའི་མཆོད་ཡོན།
ཞབས་ བསིལ། མེ་ ཏོག བདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ་
ལ་སོགས་པ་རྣམས་དྭངས་ཤིང་ཐོགས་པ་མེད་པ་དཔལ་ཀུན་ཏུ་བཟང་པོའི་རྣམ་
པར་འཕྲུལ་པ་ལས་བྱུང་བའི་མཆོད་པའི་སྤྲིན་ཟད་མི་ཤེས་པ་ནམ་མཁའ་དང་
མཉམ་ པར་ གྱུར། ཨོ་ ཨགྷཾ། པཱ་ཏྱཾ། པུཊྚེ། དྷཱ་ པེ། ཨཱ་ལོ་ཀེ། གནྡྷེ། ནེ་ཝི་ཏེ། ཤཔྟ་
ཨཱཧཱུྃ། ཞེས་པའི་བར་བརྗོད། ཕྱག་དང་ཕྱག་ཡུལ་གཉིས་སྟོང་པའི། །རྣམ་དག་སྐུ་
ལ་ཡེ་ཕྱག་འཚལ། །སྐྱེ་གནས་འཇིག་པས་མ་གོས་པའི། །དྲི་མེད་མཆོད་ཚོགས་
འབུལ་ལོ་ལྷ། །སྒོ་ གསུམ་ སྐྱེ་ གནས་ འཇིག་ བྲལ་ བའི། །ཉེས་ པའི་ གཡང་ ས་
མཐོལ་ ལོ་བཤགས། །སྟོང་ཀྱང་སྣ་ཚོགས་སྐུར་སྟོན་པའི། །གྲངས་མེད་འདྲེན་ལ་
རྗེས་ཡི་རང་། ། སྨོན་དང་མཚན་མས་སྟོང་པ་ཡི། །འཁོར་ལོ་དབྱིངས་སུ་བསྐོར་
དུ་གསོལ། །སྐྱེ་བས་སྟོང་པའི་ཆོས་སྐུ་ཁྱེད། །ལྷུན་གྲུབ་གནས་པའི་རང་བཞིན་
• 503-
- 502 -



ལས། །གང་དུའང་འདའ་བར་མ་མཛད་ཅིག །དགེ་བ་འདི་ཡིས་འཁོར་བ་རྣམས།
འདི་འདྲར་རྟོགས་ཏེ་འདི་འདྲ་བའི། །གཞལ་ཡས་ཁང་དུ་འདྲོངས་གྱུར་ཏེ། །
གསང་སྔགས་འདི་བཞིན་སྤྱོད་པར་བསྔོ། །གནས་སྐབས་ཀྲི་ཡའི་ལྷ་ལྔ་བཞིན། །
པད་དཀར་སྟོང་ལྡན་ལྟེ་བ་ལ། །ཟླ་བ་ཞུན་མའི་གདན་སྟེང་དུ། །ཕྱི་ནང་གསང་བ་
དེ་ཉིད་ཀྱི། །བསྐྱེད་རྫོགས་མཆོག་ཏུ་བསྔགས་པར་ཤོག །གློ་བུར་འདི་ཡང་ཆོས་
དབྱིངས་ལས། །ཐ་དད་ཅི་ཡང་ཡོད་མ་མཆིས། །ཐ་དད་མེད་པར་ཕུན་ཚོགས་
པའི། །བཀྲ་ཤིས་ཕུན་སུམ་ཚོགས་པར་ཤོག །གཙང་མ་རིགས་ཀྱི་བཀྲ་ཤིས་ཤོག་
ཐོག་མཐའ་བར་གསུམ་གཙང་མ་ལས། །གཡོས་པ་མེད་པའི་བཀྲ་ཤིས་ཤོག །
ཅེས་ཚོགས་གསོག་ཡན་ལག་བདུན་པས་སྣ་དྲངས་ཏེ། ཉེར་སྤྱོད་རོལ་མོ་འདོད་ཡོན་ལྔ་དང་
བཅས་པའི་དངོས་བཤམས་ཡིད་སྤྲུལ་གྱི་མཆོད་ཚོགས་འབུལ་བ་ནི། ཡིད་བཞིན་འོ་མཚོ་
འཁྱིལ་བ་ལ་འགྲན་པའི། །མཆོད་ཡོན་ཞབས་བསིལ་གངྒཱའི་རྒྱུན་བཞིན་འབབ།།
ཆུ་སྐྱེས་ཡལ་འདབ་ཟེའུ་འབྲུ་གཡུར་དུ་ཟ། །བདུག་སྤོས་དབྱར་སྐྱེས་ སྤྲིན་བཞིན་
ལང་ལོང་གཡོ། །སྣང་གསལ་སྒྲོན་མེ་ཉི་ཟླའི་འོད་བཞིན་གསལ། །དྲི་བཟང་ངད་
ལྡན་ རྦ་རླབས་ ཕྱོགས་ བཅུར་འཁྲུགས། །བཤོས་ བཟང་འཆི་མེད་བདུད་རྩིའི་
དཔལ་ལ་འཁུ། །གྲངས་མེད་རོལ་མོ་རྣ་བའི་གསོས་སུ་འཇེབས། །ཕུལ་བྱུང་ཀུན་
ཏུ་བཟང་པོའི་མཆོད་པའི་སྤྲིན། །དངོས་བཤམས་ཡིད་ཀྱིས་རྣམ་པར་རབ་སྤྲུལ་
ནས། །བླ་ མ་ ཡི་དམ་ཆོས་སྐྱོང་སྲུང་མ་ལ། །གུས་པས་འབུལ་ལོ་བཞེས་ནས་
དངོས་གྲུབ་སྩོལ། །ཨོཾ་སརྦ་ཏ་ཐཱ་ག་ཏ་ཨབྷཾ་པྲ་ཏཱིཙྪ་ཧཱུྃ་སྭཱཧཱ། ཞེས་པ་ནས་ཤཔྟ་པྲ་
ཏཱིཙྪ་ཧཱུྃ་སྭཱཧཱའི་བར་བརྗོད། ཡིད་འཕྲོག་གཟུགས་བསྒྱུར་སྙན་པའི་རོལ་མོ་འཁྲོལ།།
-504.
དྲི་ཞིམ་ངད་འཐུལ་རོ་མཆོག་ཕྱུར་བུར་སྤུངས། །འཇམ་གཉེན་རེག་བྱའི་ཚོགས་
ཀུན་འབུལ་བྱེད་ན། །ཉེ་བར་བཞེས་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་
ཐཱ་ག་ཏ་རཱུ་པ་ ནས་སྤརཱའི་བར་བརྗོད། རྩིབས་སྟོང་འཁོར་ལོ་ཡིད་བཞིན་དབང་གི་
རྒྱལ། །ཡིད་འོང་བཙུན་མོ་ཁྱིམ་བདག་རིན་པོ་ཆེ། །གཉིས་འཐུང་དབང་པོ་ཅང་
ཤེས་རྟ་མཆོག་དཔལ། །བདུད་སྡེའི་གཡུལ་ལས་རྒྱལ་བའི་དམག་དཔོན་སོགས།།
རྒྱལ་སྲིད་བདུན་དང་བཀྲ་ཤིས་རྫས་རྟགས་བརྒྱད། །ཡིད་འཕྲོག་ཕྱི་ནང་གསང་
བའི་མཆོད་པའི་ཚོགས། །བསླུ་མེད་མཆོག་གསུམ་དམ་པའི་ཚོགས་ལ་འབུལ། །
མཆོག་དང་ཐུན་མོང་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་སབྟ་རཏྣ་
ཨཊྚ་མངྒ་ལ་པྲ་ཏཱིཙྪ་ཧཱུྃ་སྭཱཧཱ། ཕྱག་སྟོང་འཁོར་ལོས་བསྒྱུར་བའི་རྒྱལ་པོ་སྟོང་། །
སྤྱན་སྟོང་བསྐལ་པ་བཟང་པོའི་སངས་རྒྱས་སྟོང་། །གང་ལ་གང་འདུལ་དེ་ལ་དེར་
སྟོན་པའི། །བཙུན་པ་སྤྱན་རས་གཟིགས་ལ་ཕྱག་འཚལ་ལོ། །ཞེས་པས་བསྟོད།
གཙོ་ བོའི་ མཆོད་གཏོར་ བྱིན་ གྱིས་ བརླབ་ པ་ ནི། ༀ་ཙཎྜ་མཧཱ་རོ་ཥ་ཎ་ཧཱུྃ་ཕཊ། ཀྱིས་
བསངས། ཨོཾ་སྭ་བྷཱ་ཝ་ཤུདྡྷ་སརྦ་དྷརྨ་སྭ་བྷཱ་ཝ་ཤུདྡྷོཉཧཾ་གིས་སྟོང་པར་སྦྱངས། སྟོང་པ་
ཉིད་དུ་གྱུར། སྟོང་པའི་ངང་ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་
ནང་དུ་ཨོཾ་ཨཱཿཧཱུཾ་འོད་དུ་ཞུ་བ་ལས་བྱུང་བའི་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་
པོར་གྱུར། ཨོཾ་ཨཱཿཧཱུྃ། ལན་གསུམ་གྱིས་བྱིན་གྱིས་བརླབས་ལ། འཕགས་ པ་ཐུགས་
རྗེ་ཆེན་པོའི་ལྗགས་འོད་ཟེར་གྱི་སྦུ་གུས་གཏོར་མའི་བཅུད་དྲངས་ཏེ་གསོལ་བར་
གྱུར། ཨོཾ་ཨཱརྱ་ལོ་ཀེ་ཤྭ་ར་ས་པ་རི་ཝཱ་ར་ཨི་དམ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་
ལན་གསུམ་གྱིས་གཏོར་མ་ཕུལ་ལ། ཀླུའི་མཆོད་གཏོར་ཁམ་ཕོར་བདུད་རྩི་འོ་མའི་རྒྱ་མཚོ་
- 505 -



དང་བཅས་པ་རྣམས་བྱིན་གྱིས་བརླབ་པ་ནི། ༀ་ཙཎྜ་མཧཱ་རོ་ཥ་ཎ་ཧཱུྃ་ཕཊ་ཀྱིས་བསངས།
ཨོཾ་སྭ་བྷཱ་ཝ་ཤུདྡྷ་སརྦ་དྷརྨ་སྭ་བྷཱ་ཝ་ཤུདྡྷོཉཧཾ་གིས་སྟོང་པར་སྦྱངས། སྟོང་པ་ཉིད་དུ་
གྱུར། སྟོང་པའི་ངང་ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་
མཆོད་གཏོར་ལྷའི་ཞལ་ཟས་དྲི་རོ་ཕུན་སུམ་ཚོགས་པ་དེའི་སྟེང་དུ་ཨོཾ་ཨཱཿཧཱུྃ་གི་ཡི་
གེ་གསུམ་སྟེང་ནས་སྟེང་དུ་བརྩེགས་ཏེ་གནས་པ་འོད་དུ་ཞུ་བ་ལས་བྱུང་བའི་ཟག་
པ་མེད་པའི་ཡེ་ཤེས་ཀྱི་བདུད་རྩིར་གྱུར། ཨོཾ་ཨཱཿཧཱུྃ། ལན་གསུམ་གྱིས་བྱིན་གྱིས་
བརླབས་ལ། ཨོཾ་མ་ཎི་པདྨེ་ཧཱུྃ་ཧཱུྃཨོཾ་ཨཱ ཨཱ་ ནནྟ་ཡེ་ ཧཱུཾ་ སྭཱཧཱ། ཨོཾ་ ཨཱཋཔདྨ་ ཡེ་ ཧཱུཾ་ སྭཱཧཱ།
ཨོ་ཨཱཏཀྵ་ཀ་ཡེ་ཧཱུཾ་སྭཱཧཱ། ཨོཾ་ཨཱཋབ་སུ་ཀི་ཡེ་ཧཱུཾ་སྭཱཧཱ། ཨོཾ་ཨཱཐམཧཱ་པདྨ་ཡེ་ཧཱུཾ་སྭཱཧཱ།
ཨོཾ་ཨཱཋཤཾ་ཁ་པཱ་ལ་ཡེ་ཧཱུཾ་སྭཱཧཱ། ཨོཾ་ཨཱཋཀརྐོ་ཊ་ཡེ་ཧཱུཾ་སྭཱཧཱ། ཨོཾ་ཨཱཎཀུ་ལེ་ཀ་ཡེ་ཧཱུཾ་སྭཱཧཱ།
ཞེས་བརྗོད་དེ་མེ་ཏོག་དཀར་པོས་མཆོད། ལག་པ་གཡོན་གདེངས་ཀའི་ཚུལ་དང་། གཡས་
བརྐྱང་ ལ། ཨོཾ་ཨཱ་ནན། བ་སུ་ཀ། ཏཎྜ་ཀ། ཀརྐོ་ཊ། པདྨ། མཧཱ་ པདྨ། ཤི་ཁ་པ་
ལ། ཀུ་ལི་ཀ། དེ་བ་ཏི། མཧཱ་དེ་པ་ཏི། སོ་མ་ཤི་ཁི། མཧཱ་སོ་མ་ཤི་ཁི། དཎྜདྷ་ར།
མཧཱ་ དཎྜདྷ་ ར། ཨ་ ས་ ལཱ་ ལ། ཧུ་ལུམ། ནན། ཨུ་པ་ནན། སཱ་ག་ར། ཏཔ། མཧཱ་
ཏཔ། ཤྲཱི་ཀནྟི། མཧཱ་ཀཱནྟི། རཏ་ཀནྟི། སུ་རུ་ པ། མཧཱ་སུ་རཱུ་པ། བྷ་དྲ་ཀི་ཀ། མ་ཧོ་
རཱ་ག ཤི་ལི། མཧཱ་ཤི་ལི། ཨོཾ་བྷཀྵ་བྷཀྵ། ཨཱ་གཙྪ་ཨཱ་ གཙྪ། མཧཱ་ནཱ་ག་ཨ་དྷི་པ་ཏི།
སརྦ་བྷུ་ར་བྷུ་ཝ་ཕྲུ་སྭཱཧཱ། ལན་གསུམ་ གྱིས་ གཏོར་མ་བསྔོས་ཏེ། དེ་ནས་ ཕྱག་ རྒྱ་
བཀྲོལ་ལ། དྲིལ་སྟབས་དང་བཅས་པས་བོད་སྐད་ཚིགས་བཅད་ཀྱི་དབང་དུ་བྱས་པའི་སླར་
ཡང་ཀླུའི་ཕྱིའི་མཆོད་ཚོགས་བསྔོ་བ་ནི། ༀ་མཐའ་ཡས་ནོར་རྒྱས་འཇོག་པོ་སྟོབས་ཀྱི་
རྒྱུ། །པད་མ་པད་ཆེན་དུང་སྐྱོང་རིགས་ལྡན་དང༌། །ལྷ་མོ་ལྷ་མོ་ཆེན་མོ་ཟླ་བའི་
གཙུག །ཟླ་བའི་གཙུག་ཆེན་དབྱུག་འཛིན་དབྱུག་འཛིན་ཆེ། །སོག་མེད་ཧུ་ལུན་
དགའ་བོ་ཉེར་དགའ་བོ། །རྒྱ་མཚོ་ཆེན་པོ་ཚ་བ་ཚ་བ་ཆེ། །དཔལ་གྱི་འོད་དང་
འོད་ཆེན་རིན་ཆེན་འོད། །གཟུགས་མཛེས་གཟུགས་མཛེས་ཆེན་པོ་སྤྲུལ་བཟང་
དང༌། །ལྟོ་འཕྱེ་ཆེན་པོ་ཤི་ལི་ཤི་ལི་ཆེ། །ཨོ་ཀླུ་ཡི་མངའ་བདག་ཆེན་པོ་སྤྱོན་ཅིག་
སྤྱོན། །གསོལ་ཅིག་གསོལ་ཅིག་ས་སྟེང་ས་འོག་དང༌། །ས་བླ་ཐམས་ཅད་དུ་ཡང་
དགྱེས་པར་མཛོད། །ཧཱུཾ་སྭཱཧཱ། ཞེས་ལན་གསུམ་བརྗོད་པས་བསྔོ་ཞིང་། ཇི་ལྟར་ལས་ཀྱི་
འཕྲིན་ལས་བཅོལ་བའི་སྒོ་ནས་བདེན་པའི་བཀའ་ཚུལ་བཞིན་དུ་བསྒོ་བ་ནི། ཀླུ་ཆེན་
བརྒྱད་པོ་འཁོར་བཅས་ལ། །མཛེས་པའི་དཀར་གསུམ་མཆོད་པ་དང༌། །མངར་
གསུམ་འོ་མའི་རྒྱ་མཚོར་བསྐྱིལ། །རིན་ཆེན་མཛེས་པའི་ཐེམ་སྐས་ཅན། །ཀླུ་ཡི་
སྡུག་ བསྔལ་སྐྱོབ་བྱེད་ པའི། །མཐུན་ པའི་ རྫས་སུ་འདི་ གྱུར་ ཅིག །མཆོད་སྦྱིན་
གཏོར་མ་འདི་བཞེས་ལ། །བདག་ཅག་ཡོན་མཆོད་འཁོར་བཅས་ཀྱི། །བཞི་བརྒྱ་
རྩ་བཞིའི་ནད་རྣམས་དང་། །ཀླུ་ལས་གྱུར་པའི་ནད་ཀྱི་རིགས། །མཐོང་བའི་དུག་
དང༌ རེག་ པའི་ དུག །བསམ་ངན་དུག་དང་ཁ་ རླངས་དུག །སྦྱར་བའི་དུག་ལ་
སོགས་པ་ཀུན། །མ་ལུས་མྱུར་དུ་ཞི་གྱུར་ཅིག །བདག་ལས་གཅེས་པའི་རྫས་ཁྱེར་
ལ། །ཀླུ་ཡི་ནད་རྣམས་ཞི་བར་མཛོད། །འཕྲིན་ལས་རྣམ་བཞིའི་དངོས་གྲུབ་དང་།
དཔལ་འབྱོར་ལོངས་སྤྱོད་རྒྱས་པར་མཛོད། །མདོར་ན་མཐུན་པའི་རྫས་རྣམས་
ཀྱིས། །ཀླུ་དང་ས་བདག་ཐམས་ཅད་ཀྱི། །ནད་དང་སྡུག་བསྔལ་སོས་གྱུར་ཏེ། །
དབང་པོ་གསལ་ཞིང་ལོངས་སྤྱོད་རྒྱས། །བྱམས་པའི་སེམས་ཀྱིས་རྒྱུད་གང་ནས།།
-507 -
- 506-



འཇིག་རྟེན་ཁམས་རྣམས་ཐམས་ཅད་དུ། །ལོ་ཕྱུགས་ལེགས་ཤིང་ཆར་ཆུ་སྙོམས།།
རྩི་བཅུད་འབྲས་བུ་རྒྱས་པར་མཛོད། །དེ་ནས་ཀླུ་རྣམས་ གནས་ངན་ལེན་གྱི་ནད་སྣ་
ཚོགས་ཀྱིས་གཙེས་པའི་ཉམ་ཐག་པས་མཚོན་སྡུག་བསྔལ་གྱིས་ཟིན་པ་ལས་རྣམ་པར་གྲོལ་
ཏེ་བདེ་བ་དང་ལྡན་ཅིང་། ཤེས་རྒྱུད་བག་ཆགས་དང་བཅས་པའི་ཕྱག་རྒྱས་ཀྱི་སྡིག་སྒྲིབ་མ་
དག་པའི་རྣམ་སྨིན་གྱི་ཕུང་པོ་བྱུང་ཞིང་སེལ་བའི་ཕྱིར་འོད་ཟེར་སྤྲོ་བསྡུའི་དམིགས་པ་སྤྱི་
ལྟར་སྐྱོང་བཞིན་པས་ཡིག་དྲུག་གང་མང་བཟླས། ཨོཾ་ཨཱརྱ་ལོ་ཀེ་ཤཱ་རཱ་ས་པ་རི་ཝཱ་ར་
ཨནྡྷཾ། པུཤྲཱ དྷ་པེ། ཨཱ་ལོ་ཀེ། གནྡྷེ། ནེ་ཝི་ཏེ། ཤཔྟ་པྲ་ཏཱིཙྪ་ཡེ་སྭཱཧཱ། ཕྱག་སྟོང་
འཁོར་ལོས་བསྒྱུར་བའི་རྒྱལ་པོ་སྟོང་། །སྤྱན་སྟོང་བསྐལ་པ་བཟང་པོའི་སངས་
རྒྱས་སྟོང་། །གང་ལ་ གང་འདུལ་དེ་ལ་དེར་སྟོན་པའི། །བཙུན་ པ་ སྤྱན་ རས་
གཟིགས་ལ་ཕྱག་འཚལ་བསྟོད། །གདེངས་ཀ་ནོར་བུ་འབར་བའི་འོད་ཟེར་གྱིས།།
ས་འོག་གནས་པའི་མུན་པ་རབ་གསལ་ནས། །བསྟན་ལ་རབ་དགའ་མཐུ་སྟོབས་
བསམ་མི་ཁྱབ། །ཀླུ་རྒྱལ་འཁོར་དང་བཅས་ལ་ཕྱག་འཚལ་བསྟོད། །ཅེས་གཙོ་
འཁོར་ཐུན་མོང་ལ་མཆོད་བསྟོད་བྱས་ལ། དགེ་བ་འདི་ཡིས་མྱུར་དུ་བདག །སྤྱན་རས་
གཟིགས་དབང་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །ཁྱེད་ཀྱི་ས་
ལ་འགོད་པར་ཤོག །སྲིད་པའི་སྡུག་བསྔལ་བརྒྱ་ཕྲག་གཞོམ་འདོད་ཅིང་། །
སེམས་ཅན་མི་བདེ་བསལ་བར་འདོད་པ་དང༌། །བདེ་མང་བརྒྱ་ཕྲག་སྤྱོད་པར་
འདོད་པས་ཀྱང་། །བྱང་ཆུབ་སེམས་ཉིད་རྟག་ཏུ་གཏང་མི་བྱ། །བྱང་ཆུབ་སེམས་
སྐྱེས་གྱུར་ན་སྐད་ཅིག་གིས། །འཁོར་བའི་བཙོན་རར་བསྡམས་པའི་ཉམ་ཐག་
རྣམས། །བདེ་གཤེགས་རྣམས་ཀྱི་སྲས་ཞེས་བརྗོད་བྱ་ཞིང་། །འཇིག་རྟེན་ལྷ་མིར་
བཅས་ པའི་ཕྱག་བྱར་འགྱུར། །གསེར་འགྱུར་རྩི་ཡི་རྣམ་པ་མཆོག་ལྟ་ བུ། །མི་
གཙང་ལུས་འདི་བླངས་ནས་རྒྱལ་བའི་སྐུ། །རིན་ཆེན་རིན་ཐང་མེད་པར་བསྒྱུར་
བས་ན། །བྱང་ཆུབ་སེམས་མཆོག་འདི་ཉིད་གཟུང་བར་བགྱི། །རྒྱལ་བའི་བྱིན་
རླབས་མཆོག་ཏུ་ཉེར་བསྒྲུབས་པའི། །ཚོན་ཕྱེ་འདི་དག་ཀླུ་རྒྱལ་འཁོར་བཅས་ལ།།
རྗེས་སུ་གཏད་དོ་བཀུར་སྟི་རྒྱ་ཆེན་གྱིས། །རང་གནས་སྤྱན་དྲངས་ས་འོག་གཞིར་
གནས་པས། །ཉེ་བར་མཚོན་པའི་འབྱུང་པོ་དཔག་མེད་ལ། །ཕན་པ་རྒྱ་ཆེན་ཀུན་
ཏུ་འབྱུང་བ་དང༌། །འཇིག་རྟེན་ཁམས་ སུ་ ཆར་ཆུ་དུས་འབེབས་ཤིང༌། །འབྲུ་
བཅུད་ལེགས་ཚོགས་རྟག་ཏུ་རྒྱས་པར་མཛོད། །ཅེས་ལྷ་འོད་དུ་ཞུ་བའི་རྡུལ་ཚོན་གྱི་
ཕུང་པོ་ཀླུ་རྒྱལ་འཁོར་དང་བཅས་པས་སྤྱི་བོས་བསྐུར་བའི་བསོད་ནམས་ཀྱི་མཆོད་ཡུལ་རྨད་
པོ་ཆེར་རྗེས་སུ་གཏད་ཅིང་དེའི་རྣམ་པར་དཀར་བའི་ལེགས་བྱས་ཀྱི་མཐུ་བཙན་པོས་འཇིག་
རྟེན་གྱི་ཁམས་སུ་ཕན་བདེའི་དཔལ་འབྱོར་མཐའ་དག་ནམ་ཡང་འབྲི་བའི་ཆོས་ཅན་དུ་མི་
འགྱུར་པར་རྫོགས་ལྡན་དགའ་སྟོན་བཟང་པོའི་དཔལ་ལ་ས་དང་། མཁའ་ལ་སྤྱོད་པའི་སྐྱེ་རྒུ་
མ་ལུས་པ་ཅི་དགར་ངལ་འཚོ་བའི་གཞན་ཕན་རྒྱ་ཆེན་གྱི་འཕྲིན་ལས་བཅོལ་ལོ། །མཇུག་ཏུ་
ཆོ་ག་ལྷག་ཆད་ཀྱི་ཉེས་པ་ཞི་བའི་དོན་དུ་ཡིག་བརྒྱ་བཟླས་ལ། མ་རྙེད་ཡོངས་སུ་མ་ཤེས་
དང༌། །གང་ཡང་ནུས་པ་མ་མཆིས་པས། །འདིར་ནི་བྱ་བ་གང་བགྱིས་པ། །དེ་
ཀུན་གཙོ་བོས་བཟོད་མཛད་རིགས། །ཞེས་པས་བཟོད་གསོལ་དང་། ཨོ་ཁྱེད་ཀྱིས་
སེམས་ ཅན་ དོན་ ཀུན་ མཛད། །རྗེས་ སུ་ མཐུན་ པའི་དངོས་གྲུབ་སྩོལ། །སངས་
རྒྱས་ཡུལ་དུ་གཤེགས་ནས་ཀྱང་། །སླར་ཡང་འབྱོན་པར་མཛད་དུ་གསོལ། །བཛྲ་
མུ གཙོ་བོའི་ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་བདག་
•509 -
-508



ཉིད་ལ་ཐིམ་པར་གྱུར། ཨོཾ་གྷི་ལི་གྷི་ལི་ཧཱུཾ་ཛསྭཱཧཱ། ཀླུ་རྒྱལ་འཁོར་བཅས་རང་
གནས་སུ་གཤེགས་པར་གྱུར། པར་བསམ་ལ་སེ་གོལ་གདབ། ཕུན་སུམ་ཚོགས་པ་
མངའ་བ་གསེར་གྱི་རི་བོ་འདྲ། །འཇིག་རྟེན་གསུམ་གྱི་མགོན་པོ་དྲི་མ་གསུམ་
སྤངས་པ། །སངས་རྒྱས་པདྨ་རྒྱས་པ་འདབ་འདྲའི་སྤྱན་མངའ་བ། །འདི་ནི་འཇིག་
རྟེན་དགེ་བའི་བཀྲ་ཤིས་དང་པོའོ། །དེ་ཡི་ཉེ་བར་བསྟན་པའི་མཆོག་རབ་མི་གཡོ་
བ། །འཇིག་རྟེན་གསུམ་ན་གྲགས་ཤིང་ལྷ་དང་མིས་མཆོད་པ། །ཆོས་ཀྱི་དམ་པ་
སྐྱེ་དགུ་རྣམས་ལ་ཞི་བྱེད་པ། །འདི་ནི་འཇིག་རྟེན་དགེ་བའི་བཀྲ་ཤིས་གཉིས་པའོ།
དགེ་འདུན་དམ་པ་ཆོས་ལྡན་ཐོས་པའི་བཀྲ་ཤིས་ཕྱུག །ལྷ་དང་མི་དང་ལྷ་མ་ཡིན་
གྱིས་མཆོད་པའི་གནས། །ཚོགས་ཀྱི་མཆོག་རབ་ངོ་ཚ་ཤེས་དང་དཔལ་གྱི་གཞི། །
འདི་ནི་འཇིག་རྟེན་དགེ་བའི་བཀྲ་ཤིས་གསུམ་པའོ། །ཞེས་མཆོག་གསུམ་གྱི་ བདེན་
བདར་ཤིས་པ་བརྗོད། ཀླུ་རྣམས་ཀྱིས་བཀུར་སྟི་དང་སྲི་ཞུ་ཆེན་པོས་ཚོན་ཕྱེ་རྣམས་རང་
གནས་སུ་སྤྱན་དྲངས་ པར་བསམ་ལ་རོལ་མོའི་སྒྲ་དང་བཅས་རྡུལ་ཚོན་ཆུར་འདོར། མཎྜལ་
གྱི་མཚན་མའམ། ས་བོན། ཨོཾ་ཨ་ཀཱ་རོ་མུ་ཁཾ་ སརྦ་དྷརྨཱ་ཎཾ་ཨ་དྱེ་ནུད་པན་ཏྭད་ཨོཾ་
ཨཱཋཧཱུྃ་ཕཊ། ཅེས་བརྗོད་བཞིན་པས་བཀྲུས། རྡུལ་ཚོན་བླུགས་པའི་བུམ་པ་ཆུས་བཀང་སྟེ་
ཁྱེར་འོངས་ནས་བཀྲ་ཤིས་པའི་དོན་དུ་དཀྱིལ་འཁོར་གྱི་ཁང་པར་བསང་གཏོར་བྱས་ནས་
སྐབས་གང་ཡིན་གྱི་གཞུང་བཞིན་ཤིས་བརྗོད་ཀྱི་མེ་ཏོག་འཐོར་བས་མཐའ་བརྒྱན་པར་
བྱའོ།།
ཨེ་མ་བསྐལ་བཟང་རྣམ་འདྲེན་གཞན་གྱིས་བཏང་སྙོམས་ལུས་པའི་མ་རུང་
གདུལ་དཀའི་ ཆེར་ སྙིགས་ འགྲོའི། །བསིལ་ ལྡན་ རྭ་བས་འཁོར་ཡུག་ཏུ་བྲེས་
འཛམ་གླིང་ཆོས་ཀྱི་བློ་མིག་ལྡོངས་པའི་མཐའ་འཁོབ་འདིར། །ཐུགས་རྗེའི་གཏེར་
ཆེན་བསམ་བཞིན་མི་ཡི་གར་རོལ་མཁས་དབང་པཎ་གྲུབ་རིམ་བྱོན་ཇི་སྙེད་པའི།།
དཀའ་བ་བརྒྱ་ཕྲག་སྤྱད་མཐུས་རྒྱལ་བསྟན་ལུང་རྟོགས་ཉིན་མོར་བྱེད་པའི་ངོ་
མཚར་འདི་ཀོ་རྨད། །དཔལ་ལྡན་མར་མེ་མཛད་དཔལ་ཡབ་སྲས་ཀྱི། །བཀའ་
གདམས་སྲོལ་བཟང་ཆུ་བོའི་གཏེར་ཆེན་པོ། །དྲན་དབང་རིམ་བྱོན་སྙན་བརྒྱུད་
ཡུར་བ་ལས། །ཐར་འདོད་ཚོགས་ཀྱི་རྫིང་བུར་རབ་ཏུ་བསྐྱིལ། །དེ་སླད་ཉིང་ཁུ་
ཐིག་ལེ་བཅུ་དྲུག་གི །སྒྲུབ་ཆེན་མཇུག་ཆོག་རྡུལ་ཚོན་ཆབ་འདྲེན་ཚུལ། །དམ་པའི་
ཕྱག་བཞེས་འཁྲུལ་ མེད་ སོར་ བཞག་ སྟེ། །འཇོག་པོའི་ གཙུག་ནོར་སྔོན་མེད་
དཔལ་དུ་བསྐྲུན། །དགེ་མཐུས་ཇོ་བོ་ཡབ་སྲས་ཀྱི། །གསང་ཆེན་ལམ་བཟང་དྲི་
མེད་འདི། །ཉམས་པའི་གོ་སྐབས་གཏན་བཅོམ་ཞིང་། །འདྲེན་མཆོག་དགྱེས་པའི་
རྒྱུ་རུ་བསྔོ། །ལམ་འདིར་འབྲེལ་ཐོགས་འཆའ་བ་ཀུན། །ཚེ་རབས་ཀུན་ཏུ་བླ་མ་
ལྷས། །རྗེས་གཟུང་དངོས་གྲུབ་རྣམ་གཉིས་བརྙེས། །མྱུར་བར་རྣམ་གྲོལ་མཐར་
ཕྱིན་ཤོག །
ཅེས་བཀའ་གདམས་ལྷ་ཆོས་བདུན་ལྡན་གྱི་ཉིང་ཁུ་ཐིག་ལེ་བཅུ་དྲུག་གི་སྒྲུབ་ཆེན་
དང་འབྲེལ་བར་མཇུག་ཆོག་རྡུལ་ཚོན་ཀླུ་ལ་གཏོད་པའི་ཆབ་འདྲེན་གྱི་ཆོ་ག་འཇོག་པོའི་
གཙུག་ནོར་ཞེས་བྱ་བ་འདི་ཡང་འབྲོམ་༧རྒྱལ་བའི་འབྱུང་གནས་གང་གི་དགྱེས་ཞིང་བཀའ་
གདམས་ཆོས་འབྱུང་སོགས་ལས་གསལ་བར་ལུང་གིས་ཟིན་པའི་དབེན་གནས་རྭ་སྒྲེང་དགེ་
འཕེལ་གླིང་དུ་ཐུགས་དམ་གྱི་གཙོ་བོ་ལྷག་པའི་ལྷ་མཆོག་ཐིག་ལེ་བཅུ་དྲུག་གི་དཀྱིལ་འཁོར་
སྒྲུབ་ཆེན་གྱི་ཆོ་ག་ནག་འགྲོས་སུ་སྤེལ་བ་དང་། ལྷ་རྣམས་མཉེས་བྱེད་སྦྱིན་སྲེག་གི་ཆོ་ག་
དང་བཅས་པ་ཁོ་བོས་ཁྲིགས་ཆགས་སུ་བསྡེབས་བ་ལ་མཇུག་ཆོག་རྡུལ་ཚོན་ཆབ་འདྲེན་གྱི་
•511-
-510-



ཆོ་ག་ཞིག་ཀྱང་ཆ་ཚང་བའི་ཡན་ལག་ཏུ་ངེས་བར་འབྲི་དགོས་ཞེས་རྭ་སྒྲེང་དགེ་འཕེལ་གླིང་
གི་སྟབས་སྤེ་(རྟ་པའི་》སྤྲུལ་སྐུ་མང་ཐོས་དགེ་སློང་བློ་བཟང་ཚེ་དབང་དང་། ལས་སྣེ་ཐུན་
མོང་གི་གཙོས་ལམ་འདིར་དོན་དུ་གཉེར་བ་དུ་མ་ནས་ནན་ཏན་ཆེན་པོས་བསྐུལ་བའི་འདོད་
ངོར་༧རྒྱལ་རིགས་ཀྱི་ཤཱཀྱའི་དགེ་སྦྱོང་པད་དཀར་འཆང་བའི་སྐྱེ་ཕྲེང་དུ་འཁོད་པ་ངག་དབང་
བློ་བཟང་ཐུབ་བསྟན་རྒྱ་མཚོ་འཇིགས་བྲལ་དབང་ཕྱུག་ཕྱོགས་ལས་རྣམ་པར་རྒྱལ་བའི་སྡེས་
བཀའ་གདམས་ཀྱི་རྣམ་ཐར་གཙང་མར་མི་ཕྱེད་པའི་དད་པ་བརྟན་པོས་གཞན་ཕན་ལྷག་
བསམ་གྱིས་ཀུན་ནས་བསླངས་ཏེ་མཉམ་མེད་ཇོ་བོ་ཡབ་སྲས་ཀྱི་ཐུགས་དགོངས་རྫོགས་
བའི་ཆ་རྐྱེན་དུ་འགྱུར་བར་སྒོ་གསུམ་རྩེ་གཅིག་པས་གསོལ་བ་བཏབ་སྟེ་སུག་བྲིས་སུ་བཀོད་
པ་དགེ་ལེགས་འཕེལ།། །།
༄༅། །བཀའ་གདམས་ཐིག་ལེ་བཅུ་དྲུག་གི་རྒྱུན་ཁྱེར་ཚིགས་
བཅད་དུ་བསྒྲིགས་པ་སྙིང་པོ་བཅུད་དྲིལ་
བཞུགས་སོ། །
བླ་བརྒྱུད་གསོལ་འདེབས་ནི། ཀུན་ཁྱབ་རིགས་ཀྱི་བདག་པོ་འོད་མཐའ་ཡས།།
ལྔ་བརྒྱའི་འགྲོ་ལ་བརྩེ་བའི་སྒྱུ་འཕྲུལ་ཅན། །མར་མེ་མཛད་དང་འཇིག་རྟེན་
དབང་ཕྱུག་དཔལ། །འབྲོམ་སྟོན་ཆོས་ཀྱི་རྒྱལ་པོར་གསོལ་བ་འདེབས། །ཇོག་
སྟོན་ལེགས་ཤེས་ཤེས་རབ་རྒྱལ་མཚན་རྗེ། །གཞོན་ནུ་རྒྱལ་མཚན་རིན་ཆེན་རྒྱལ་
མཚན་དང༌། །དར་མ་རྒྱལ་མཚན་བྱང་ཆུབ་བཟང་པོའི་ཞབས། །ནམ་མཁའ་རིན་
ཆེན་རྣམས་ལ་གསོལ་བ་འདེབས། །གཞོན་ནུ་བློ་གྲོས་ཉི་མ་རྒྱལ་མཚན་དང་། །
རིན་ཆེན་བྱང་ཆུབ་རིགས་ཀྱི་བདག་པོ་དཔལ། །བྱང་ཆུབ་དཔལ་དང་བསོད་
ནམས་འོད་ཟེར་མཚན། །སངས་རྒྱས་བཟང་པོ་རྣམས་ལ་གསོལ་བ་འདེབས། །
བསོད་ནམས་བཟང་པོ་བླ་མ་དཔལ་ལྡན་པ། །ནམ་མཁའ་འོད་ཟེར་གནས་བརྟན་
ཡེ་ཚུལ་པ། །རིན་ཆེན་འབྱུང་གནས་ཉུག་ལ་པཎ་ཆེན་ཞབས། །བསོད་ནམས་
དཔལ་ལྡན་རྣམས་ལ་གསོལ་བ་འདེབས། །ཀླུ་སྒྲུབ་རྒྱ་མཚོ་ངག་དབང་ཆོས་ཀྱི་
-512-
-513 •



གྲགས། །ངག་དབང་རྣམ་རྒྱལ་འཇམ་མགོན་བསོད་དབང་པ། །བསོད་ནམས་
མཆོག་གྲུབ་ཀུན་མཁྱེན་ངག་གི་དབང་། །བློ་བཟང་རྒྱ་མཚོ་རྣམས་ལ་གསོལ་བ་
འདེབས། །མཁས་གྲུབ་ཆེན་པོ་དགེ་ལེགས་རྒྱ་མཚོ་དང༌། །ངག་དབང་བྱམས་པ་
ཡེ་ཤེས་རྒྱལ་མཚན་རྗེ། །བསོད་ནམས་གྲགས་པ་ཁྱབ་བདག་ཀིརྟིའི་མཚན། །
དྲིན་ཆེན་བླ་མ་རྣམས་ལ་གསོལ་བ་འདེབས། །(བླ་བརྒྱུད་ཁ་སྐོང་ནི། གྲུབ་པའི་
དབང་ཕྱུག་མཉམ་ཉིད་རྡོ་རྗེ་དང་། །བློ་བཟང་ཚེ་དབང་ཀུན་མཁྱེན་གཟིམ་འོག་
ཞབས། །འདྲེན་མཆོག་ཟླ་མེད་བློ་བཟང་ལུང་རྟོགས་སོགས། །བརྒྱུད་པའི་བླ་མ་
རྣམས་ལ་གསོལ་བ་འདེབས། །སྒྲིབ་སངས་གཏན་བདེའི་ཚོགས་གཉིས་རྩ་བ་
བརླུང་། །མང་ཐོས་ཁྲིམས་གཙང་གཞན་ཕན་ལོ་འབྲས་རྒྱས། །མཁས་བཙུན་
བཟང་གསུམ་རིམ་གཉིས་ནོར་བུའི་མཛོད། །བཤེས་གཉེན་ཡོངས་འདུའི་དབང་
པོར་གསོལ་བ་འདེབས། །)མཐའ་ཀླས་བསམ་བརྗོད་འདས་པའི་བརྟན་གཡོ་
ཀུན། །དག་པ་རབ་འབྱམས་རྒྱལ་བའི་དཀྱིལ་འཁོར་ཆེ། །བཅུ་དྲུག་ཐིག་ལེའི་
རོལ་བར་ཡོངས་ཤར་བའི། །རྟེན་དང་བརྟེན་པར་བཅས་ལ་གསོལ་བ་འདེབས།།
དེ་ལྟར་གསོལ་བ་བཏབ་པའི་བྱིན་རླབས་ཀྱིས། །བྱམས་དང་སྙིང་རྗེས་བདག་
རྒྱུད་ལེགས་སྨིན་ནས། །ཟབ་ལམ་སྙིང་པོའི་དོན་ལ་རྟག་གཞོལ་མཐུས། །ཟུང་
འཇུག་གདོད་མའི་ཐིག་ལེ་མངོན་གྱུར་ཤོག །
ཅེས་པ་འདིའང་དགེ་བསྟན་འཛིན་ཡར་འཕེལ་ནས་དགོས་ཚུལ་ལྟར་སྔགས་ཆེན་
སྤྲུལ་མིང་པས་སྨྲས་པའོ། །
ན་མོ་གུ་ར་ཝེ། ལྷ་གཅིག་ཕུལ་བྱུང་ཞབས་དང་འབྲོམ་སྟོན་རྗེ། །དབྱེར་
མེད་བླ་མའི་ཞབས་ལ་གུས་བཏུད་ནས། །བཅུ་དྲུག་ཐིག་ལེའི་དཀྱིལ་འཁོར་ལྷ་
ཚོགས་ཀྱི། །མངོན་རྟོགས་རྒྱུན་ཁྱེར་སྙིང་པོའི་བཅུད་དྲིལ་བྲི། །གང་ཞིག་ལུགས་
འདིའི་དབང་ངམ་རིགས་གཏད་ཀྱིས་རྒྱུད་སྨིན་ནས། དམ་སྡོམ་ལ་གནས་པའི་རྣལ་འབྱོར་
པ་དག་སྒྲུབ་ཐབས་རྒྱུན་དུ་མདོར་བསྡུས་སུ་ཉམས་སུ་ལེན་པར་འདོད་པས། སྐྱབས་འགྲོ་
སེམས་བསྐྱེད་རྒྱུད་དང་འདྲེས་ངེས་པ་སྔོན་དུ་བཏང་ནས། རང་ཉིད་ཐུགས་རྗེ་ཆེན་པོར་
གསལ་བ་ཡི། །ཐུགས་ཀའི་ཧཱུྃལས་འོད་འཕྲོས་མ་དག་སྦྱངས། ཨོཾ་ལས་རིན་
ཆེན་སྣོད་དུ་ཧཱུྃ་ཡིག་ལས། །མཆོད་རྫས་མི་ཟད་ནམ་མཁའ་མཉམ་པར་གྱུར། །ཨོ་
ཨཧཱུྃ་ཨཱ༔ཧཱུྃ།ནས་ཤཔྟའི་བར་གྱིས་མཆོད་པ་བྱིན་གྱིས་བརླབས། དངོས་གཞི་ནི། སྭ་བྷཱ་
ཝས་སྟོང་པར་སྦྱངས། ཆོས་རྣམས་ཀུན་གྱི་རང་བཞིན་ གདོད་མའི་ གཤིས། །ལྷུན་
གྲུབ་སྤྲོས་དང་བྲལ་བའི་ངང་ཉིད་ལས། །རང་གི་སེམས་ཀྱི་ཆ་ཤས་ལས་གྲུབ་
པའི། །ཚད་དང་མཚན་ཉིད་ཡོངས་རྫོགས་གཞལ་ཡས་ཁང་། །སྟེང་དང་ཤར་ལྷོ་
ནུབ་བྱང་འོག་གི་གཞི། །རིམ་བཞིན་ཨོ་སོགས་ཡི་གེ་དྲུག་པ་ཡི། །རྣམ་ལྡན་དུང་
དང་གསེར་སྦྱངས་པད་རག་དང་། །མར་གད་བཻཌཱུརྱའི་མདངས་འཛིན་པའི། །
དྭངས་གསལ་འོད་ཟེར་སྟོང་འབར་ཕོ་བྲང་དབུས། །རང་སེམས་གསལ་སྟོང་འོད་
ཀྱི་ཐིག་ལེ་ལ། །ཐུབ་དབང་དབྱེར་མེད་ཐུགས་རྗེ་ཆེན་པོའི་སྐུར། །བཞེངས་པ་
འོད་དུ་ཞུ་ནས་སྐད་ཅིག་གིས། །པཾ་ལས་ཆུ་སྐྱེས་ཨ་ལས་ཟླ་བའི་སྟེང་། །བཀོད་
པ་བསམ་གྱིས་མི་ཁྱབ་ཐིག་ལེ་མཆོག །ཧཱི༔ལས་འཁྲུངས་པའི་འཕགས་མཆོག་
བཅུ་གཅིག་ཞལ། །ཕྱག་སྤྱན་སྟོང་མངའ་མཚན་དཔེའི་གཟི་འོད་འབར། །དེ་ཡི་
ཐུགས་ཀ་ནས་བཟུང་ནང་རིམ་བཞིན། །གངས་ཆེན་མཚོ་རྒྱལ་རྒྱལ་བ་རྒྱ་མཚོའི་
-515 -
-514 -



མགོན། །འབྲོམ་སྟོན་ཤེལ་གྱི་ཁྱེའུ་ཡུམ་ཆེན་མོ། །ཐུབ་དབང་བདུད་འདུལ་སྤྱན་
རས་གཟིགས་དབང་ཕྱུག །སྒྲོལ་མ་ཞི་ཁྲོ་ཁྲོ་རྒྱལ་མི་གཡོ་མགོན། །ལྷ་གཅིག་ཇོ་
བོ་འབྲོམ་སྟོན་བྱམས་འཇམ་དབྱངས། །རྡོ་རྗེ་འཆང་དབང་སངས་རྒྱས་ཆོས་ཀྱི་
སྐུའི། །ཐུགས་ཀར་ཆེས་ཕྲའི་རླུང་སེམས་ཐིག་ལེར་བཅས། །རང་རང་སྐུ་མདོག་
ཕྱག་མཚན་རྒྱན་ཆ་ལུགས། །འཁོར་ཚོགས་གཞལ་མེད་ཁང་བཅས་ཡོངས་རྫོགས་
པའི། །ལྷ་ཚོགས་ཀུན་གྱི་གནས་གསུམ་འབྲུ་གསུམ་གསལ། །ཐུགས་ཀའི་འོད་
ཀྱིས་རང་འདྲའི་ཡེ་ཤེས་པ། །སྤྱན་དྲངས་ཛཧཱུྃ་བཾ་ཧོ༔ གཉིས་མེད་ཐིམ། །སླར་
ཡང་དབང་ལྷ་སྤྱན་དྲངས་དབང་བསྐུར་བས། །རང་རང་ས་བོན་རྣམས་ཀྱིས་དབུ་
བརྒྱན་གྱུར། །ཕྱག་དང་ཕྱག་ཡུལ་གཉིས་སྟོང་པའི། །རྣམ་དག་སྐུ་ལ་ཡེ་ཕྱག་
འཚལ། །སྐྱེ་གནས་འཇིག་པས་མ་གོས་པའི། །དྲི་མེད་མཆོད་ཚོགས་འབུལ་ལོ་ལྷ།
སྒོ་གསུམ་སྐྱེ་གནས་འཇིག་བྲལ་བའི། །ཉེས་པའི་གཡང་ས་མཐོལ་ལོ་བཤགས།།
སྟོང་ཡང་སྣ་ཚོགས་སྐུར་སྟོན་པའི། །གྲངས་མེད་འདྲེན་ལ་རྗེས་ཡི་རང་། །སྨོན་
དང་མཚན་མས་སྟོང་པ་ཡི། །འཁོར་ལོ་དབྱིངས་སུ་བསྐོར་དུ་གསོལ། །སྐྱེ་བས་
སྟོང་པའི་ཆོས་སྐུ་ཁྱེད། །ལྷུན་གྲུབ་གནས་པའི་ རང་བཞིན་ལས། །གང་དུའང་
འདའ་བར་མ་མཛད་ཅིག །དགེ་བ་འདི་ཡིས་འཁོར་བ་རྣམས། །འདི་འདྲར་
རྟོགས་ཏེ་འདི་འདྲ་བའི། །གཞལ་ཡས་ཁང་དུ་འདྲོངས་གྱུར་ཏེ། །གསང་སྔགས་
འདི་བཞིན་སྤྱོད་པར་བསྔོ། །གནས་སྐབས་ཀྲི་ཡའི་ལྷ་ལྔ་བཞིན། །པད་དཀར་
སྟོང་ལྡན་ལྟེ་བ་ལ། །ཟླ་བ་ཞུན་མའི་གདན་སྟེང་དུ། །ཕྱི་ནང་གསང་བ་དེ་ཉིད་ཀྱི།།
བསྐྱེད་རྫོགས་མཆོག་ཏུ་བསྔགས་པར་ཤོག །གློ་བུར་འདི་ཡང་ཆོས་དབྱིངས་ལས།
- 516-
ཐ་དད་ཅི་ཡང་ཡོད་མ་མཆིས། །ཐ་དད་མེད་པར་ཕུན་ཚོགས་པའི། །བཀྲ་ཤིས་
ཕུན་སུམ་ཚོགས་པར་ཤོག །གཙང་མ་རིགས་ཀྱི་བཀྲ་ཤིས་ཤོག །ཐོག་ཐ་བར་
གསུམ་གཙང་མ་ལས། །གཡོས་པ་མེད་པའི་བཀྲ་ཤིས་ཤོག།ཡིད་བཞིན་འོ་མཚོ་
འཁྱིལ་བ་ལ་འགྲན་པའི། །x གུས་པས་འབུལ་ལོ་བཞེས་ནས་དངོས་གྲུབ་
སྩོལ། །བསྡུ་ན། ཨོཾ་སརྦ་ཏ་ཐཱ་ག་ཏ་ཨབྷཾ་ནས་ཤཔྟའི་བར་གྱིས་མཆོད། དེ་བཞིན་དུ་
རཱུ་པ་ནས་སྤྱནྣའི་བར་དང་། སཔྟ་རཏྣ་ཨ་མཾ་ག་ལ་པྲ་ཏིཙྪ་སྭཱཧཱ། ཞེས་ བཏགས་ པའི་
འདོད་ཡོན་ལྔ་དང༌། རིན་ཆེན་བདུན། རྟགས་རྫས་སོགས་སྔགས་ཙམ་གྱིས་དབུལ་ལ། ལྷ་
ཚོགས་ལྗགས་རྣམས་རྡོ་རྗེའི་འོད་ཟེར་གྱི། །སྦུ་གུས་གཏོར་མའི་བཅུད་དྲངས་
གསོལ་བར་གྱུར། །ཨོཾ་གུ་རུ་བུདྡྷ་བོ་དྷི་སཏྭ་སརྦ་ཏ་ཐཱ་ག་ཏ་དྷརྨ་པཱ་ལ་ས་པ་རི་ཝཱ་
ར་ཨི་དཾ་བ་ལི་ཏཾ་ཁ་ཁ་ཁཱ་ཧི་ཁཱ་ཧི། ཞེས་བདུན་ནམ་གསུམ་གྱིས་གཏོར་མ་ཕུལ། གོང་
བཞིན་ཆུ་གཉིས་ཉེར་སྤྱོད་རོལ་མོ་བཅས་པས་མཆོད། བསྟོད་པ་རྒྱས་པ་ཡོངས་རྫོགས་
སམ། བསྡུ་ན། མ་དག་ཞིང་གི་འཇིག་རྟེན་ཇི་སྙེད་པ། །དག་པ་རབ་འབྱམས་ལྷ་
ཡི་གཞལ་ཡས་སུ། །མངོན་པར་ལེགས་བསྒྱུར་དཀྱིལ་འཁོར་འཁོར་ལོ་ཡི། །
རྟེན་དང་བརྟེན་པར་བཅས་ལ་བདག་བསྟོད་དོ། །ཞེས་བསྟོད། བཟླས་པ་ནི། ལྷ་
ཚོགས་ཀུན་ཀྱང་སྔགས་སྒྲ་འབྲུག་ལྟར་སྒྲོག །སྐུ་གསུང་ཐུགས་ལས་འཕྲོས་པའི་
འོད་ཟེར་གྱིས། །འཕགས་ཚོགས་མཆོད་ཅིང་བདག་གཞན་སྡིག་སྒྲིབ་སྦྱངས། །
མཆོག་ཐུན་དངོས་གྲུབ་མ་ལུས་སྩོལ་བར་གྱུར། །ཐིག་ལེ་དང་པོ། ཨོཾ་མ་ཎི་པདྨེ་ཧཱུཾ།
གཉིས་པ་ཨོཾ་མུ་ནེ་མུ་ནེ་མཧཱ་མུ་ནེ་ཡེ་སྭཱཧཱ། གསུམ་པ་མ་ཎི་ཡིག་དྲུག བཞི་པ་མ་ཎི་ཡིག་
དྲུག ལྔ་པ་ཏ་དྱ་ཐཱ། ཨོཾ་ག་ཏེ་ག་ཏེ་པཱ་ར་ག་ཏེ་པཱ་ར་སཾ་ག་ཏེ་བོ་དྷི་ཡེ་སྭཱཧཱ། དྲུག་པ་
-517-
-
-



རྒྱུན་ཇི་ལྟ་བ་ཚིགས་བཅད་དུ་བསྡེབས་ཏེ་རྒྱས་བསྡུས་ཇི་ལྟར་རིགས་པར་འཁྱེར་བདེའི་ཚུལ་
དུ། བཀའ་གདམས་ཀྱི་ཆར་གཏོགས་པའི་བཙུན་གཟུགས་ཐ་ཤལ་བ་ངག་དབང་བློ་བཟང་
འཇམ་དཔལ་རྣམ་རྒྱལ་དུ་འབོད་པས་སུག་བྲིས་སུ་བཀོད་པའོ།། །།
ཨོཾ་མུ་ནེ་མུ་ནེ་མཧཱ་མུ་ནེ་ཡེ་སྭཱཧཱ། བདུན་པ་མ་ཎི་ཡིག་དྲུག བརྒྱད་པ་ཨོཾ་ཏཱ་རེ་ཏུཏྟཱ་རེ་
ཏུ་རེ་སྭཱཧཱ། དགུ་པ་ཨོ་ཏཱ་རེ་ཏུཏྟཱ་རེ་ཏུ་རེ་ཧཱུྃ་ཕཊ། བཅུ་པ་ༀ་ཙཎྜམཧཱ་རོ་ཥ་ཎ་ཧཱུྃ་
ཕཊ། བཅུ་གཅིག་པ་ལྷ་བཞིའི་སྔགས། ཨོཾ་མུ་ནེ་མུ་ནེ་མཧཱ་མུ་ནེ་ཡེ་སྭཱཧཱ། མ་ཎི་ཡིག་
དྲུག ཨོ་ཏཱ་རེ་ཏུཏྟཱ་རེ་ཏུ་རེ་སྭཱཧཱ། ༀ་ཙཎྜམཧཱ་རོ་ཥ་ཎ་ཧཱུྃ་ཕཊ། ཇོ་བོའི་མཚན་སྔགས།
ཨོཾ་མཧཱ་གུ་རུ་དཱི་པཾ་ཀ་ར་ཨ་ཏི་ཤ་སྭཱཧཱ། བཅུ་གཉིས་པ་རིགས་གསུམ་མགོན་པོའི་
སྔགས། ཨོཾ་མ་ཎི་པདྨེ་ཧཱུྃ། ཨོཾ་ཝཱ་གི་ཤྭ་རི་མཾ། ཨོཾ་བཛྲ་པཱ་ཎི་ཧཱུྃ། བཅུ་གསུམ་པ་ ཨོཾ་
མེ་ཏྲི་མེ་ཏྲི་མཧཱ་མེ་ཏྲི་སྭཱཧཱ། བཅུ་བཞི་པ་ཨོཾ་ཝཱ་གི་ཤྭ་རི་མཾ། དང་། ཨཱབཟླ། བཅོ་ལྔ་པ་
ཨོཾ་ ཨཱབཛྲ་དྷཱིཀ་ཧཱུྃ་ཧཱུྃ། བཅུ་དྲུག་པ་ཨོ་དྷརྨ་ཀཱ་ཡ་སིདྡྷི་ཧཱུྃ། ཡིག་དྲུག་གཙོ་བོར་གྱུར་
བའི་སྔགས་རྣམས་རིམ་པར་བཟླ་བའམ། ཡང་ན་ཡི་གེ་དྲུག་པ་ཁོ་ན་ཆིག་སྒྲིལ་བཟླས་པས་
ཆོག་པར་གསུངས། དམིགས་རིམ་ཞིབ་པར་ཚད་ལྡན་གྱི་ཡིག་ཆ་དང་། བརྒྱུད་ལྡན་བླ་མའི་
ཞལ་ལུང་ལས་ལེན་མཐར། བླ་མ་རྡོར་འཛིན་མའམ། རྨད་བྱུང་སྲས་བཅས་མ་སོགས་
བསྔོ་སྨོན་རྒྱས་བསྡུས་གང་རུང་བྱས་ལ། ཉེར་བསྡུ་ནི། ཕྱི་སྣོད་ནང་བཅུད་རིམ་པར་
འོད་ཞུ་ཐིམ། །ཆེས་ཕྲ་རླུང་སེམས་ཐིག་ལེའི་རྣམ་པའང་། །ཇེ་ཕྲར་གྱུར་ནས་
འཇའ་ལྟར་ཡལ་བའི་ངང་། །སྐད་ཅིག་སྤྱན་རས་གཟིགས་དབང་སྐུ་རུ་གསལ། །
ཅེས་ཐུན་མཚམས་སུ་ཡང་ལྡང་ནས། ཤིས་བརྗོད་ཀྱིས་མཐའ་བརྒྱན་པར་བྱའོ།
ཅེས་པ་འདི་ཡང་དཔྱོད་ལྡན་དགེ་སློང་བསྟན་འཛིན་ཡར་འཕེལ་ནས་རྒྱུན་འཁྱེར་
མདོར་བསྡུས་ཚིགས་བཅད་དུ་བསྡེབས་པ་འདི་འདྲ་ཞིག་དགོས་ཞེས་བསྐུལ་ངོར། པཎ་ཆེན་
བློ་བཟང་ཆོས་རྒྱལ་གྱི་གསུང་ཟབ་ཁྲིད་ཟླ་ཤེལ་མེ་ལོང་གི་དགོངས་དོན་འགའ་ཞིག་ཁ་
བསྐངས། གཞན་ཐམས་ཅད་མཁྱེན་གཟིགས་ལྔ་པ་ཆེན་པོའི་སྒྲུབ་ཐབས་ཕུལ་བྱུང་དགོངས་
-518-
-519-



༄༅། །བཀའ་གདམས་ལུགས་ཀྱི་རབ་གནས་
བཀྲ་ཤིས་རྒྱས་བྱེད་ཅེས་བྱ་བ་
བཞུགས་སོ། །
ན་མོ་གུ་རུ་ཤཱཀྱ་རཱ་ཛཱ་ཡ། རབ་བརྟན་ཡེ་ཤེས་རྡོ་རྗེ་དམ་ཚིག་གི །ཕྱག་རྒྱའི་སྲོག་
ཏུ་གཞུག་ཚེ་བེམ་པོས་ཀྱང་། །སངས་རྒྱས་འཕྲིན་ལས་ལྷུན་གྱིས་གྲུབ་མཛད་པ།།
དངོས་ཀུན་ཁྱབ་བདག་གང་དེས་ཤིས་པ་སྩོལ། །རབ་ཏུ་གནས་པའི་ཆོ་ག་མཁས་
རྣམས་ཀྱིས། །མང་དུ་མཛད་མོད་རང་བཟོའི་བསྲེ་བསླད་དང༌། །བྲལ་བ་ལྷ་ཆོས་
བདུན་ལྡན་རིང་ལུགས་ཀྱི། །ལུགས་སྲོལ་གཙང་མ་མ་འདྲེས་འདིར་དགོད་བྱ།།
རྟེན་གསུམ་ལ་སོགས་པ་རྣམས་གསང་གསུམ་འཕྲིན་ལས་དང་བཅས་ པ་སོ་སོའི་
བདག་ཉིད་དུ་ལྷག་པར་གནས་པ་སྒྲུབ་པ་ལ། ཇོ་བོ་རྗེས། དོན་དམ་སྤྲོས་བྲལ་རབ་གནས་
དང༌། །ཀུན་རྫོབ་སྐུ་གསུང་ཐུགས་ཀྱིའོ། །ཞེས་གསུངས་པ་ལྟར་གཉིས་ལས། སྔ་མ་ནི་ཡེ་
ཤེས་ལ་དབང་ཐོབ་པའི་སྐྱེས་བུ་ཆེན་པོ་རྣམས་ཀྱིས་དགོངས་པ་གཏད་པ་ཙམ་གྱིས། རི་
བྲག་སོགས་རང་བྱུང་དང་བཅོས་པའི་རྟེན་གང་ཡིན་ཀྱང་ཡེ་ཤེས་ཆེན་པོའི་འཁོར་ལོར་བྱིན་
གྱིས་རློབས་ནུས་པས་ཆོ་ག་ལ་མ་ལྟོས་ཤིང་། ཕྱི་མ་ནི། རྡོ་རྗེ་གུར་ལས། རྟག་ཏུ་སངས་
རྒྱས་རབ་གནས་བྱ། །ཟིན་པའི་དེ་མ་ཐག་པར་རུ། །རབ་ཏུ་གནས་པ་མཆོག་ཏུ་འགྱུར། །
ཞེས་གསུངས་པའི་དོན་རྒྱུད་སྡེ་སོ་སོའི་དགོངས་པ་དང་མཐུན་པའི་ཆོ་ག་ཚད་དང་ལྡན་པ་
རྒྱུས་འབྲིང་བསྡུས་པ་གང་རུང་གིས་བྱ་དགོས་ལ། དེའང་གང་ལ་རབ་ཏུ་གནས་པའི་རྟེན་
ཆག་ཚད་དང་ལྡན་པ། གང་གིས་རབ་གནས་བྱེད་པའི་སློབ་དཔོན་མཚན་ཉིད་དང་ལྡན་པ།
ཇི་ལྟར་རབ་ཏུ་གནས་པའི་ཆོ་གའི་ཚུལ་ཕྱིན་ཅི་མ་ལོག་པ་ཁོ་ན་གལ་ཆེ་སྟེ། དེ་དག་ཚད་དང་
མི་ལྡན་པས་ནི་འཕྲལ་ཡུན་ཀུན་ཏུ་ཉེས་པ་དུ་མ་སྐྱེད་པར་བྱེད་ལ། དེ་ལས་ལྡོག་པས་ཐུན་
མོང་དང་ མཆོག་གི་ དངོས་གྲུབ་བདེ་བླག་ཏུ་འཇོ་བ། རྡོ་ རྗེ་འཆང་ཉིད་ཀྱིས་ཡང་ཡང་
གདམས་པར་མཛད་པ་ལྟར་རྒྱ་བོད་ཀྱི་གཞུང་ཚད་མ་རྣམས་ལས་རྒྱུས་བསྡུས་ལག་ལེན་ཅི་
རིགས་འབྱུང་བ་ལས། རྒྱལ་ཚབ་བྱམས་པ་དང་ཐོགས་མེད་སྐུ་མཆེད་ནས་བརྒྱུད་པ་དཔལ་
ལྡན་ཨ་ཏི་ཤའི་གདམས་ངག་ཇོ་བོ་བཀའ་གདམས་པ་རྣམས་ཀྱི་ཕྱག་བཞེས་ཏེ། དཀྱིལ་
ཁོར་སྒྲུབ་མཆོད་མི་དགོས་ཤིང་རྟེན་རྣམས་ཐུབ་པའི་དབང་པོར་བསྐྱེད་པ་ལ་མདོ་ལུགས་
ཞེས་ཐ་སྙད་དུ་མཛད་པ་དེ་ཉིད་ལག་ལེན་ཏུ་བྱ་བ་ལ་ཐོག་མར་སྤྱོད་འཇུག་ལས་འབྱུང་བ་
བཞིན་སེམས་བསྐྱེད། རང་ཉིད་སྐད་ཅིག་གིས་སྤྱན་རས་གཟིགས་སོགས་ཡི་དམ་གང་རུང་
གསལ་ལ། ཧཱུྃ་བཞིའི་སྔགས་ཀྱིས་བགེགས་བསྐྲད། རྟེན་བསྐྱེད་པ་ནི། བསངས་སྦྱངས།
སྟོང་པའི་ངང་ལས་རིན་པོ་ཆེའི་ཁྲིའི་སྟེང་དུ་པཾ་ལས་པདྨ་དང་ཨ་ལས་ཟླ་བའི་སྟེང་
དུ་ཡེ་དྷརྨ་ཧེ་ཏུ་པྲ་བྷཱ་ཝ་ཧེ་ཏུནྟེ་ཥཱནྟ་ཐཱ་ག་ཏོ་ཧྱ་བ་དཏ་ཏེ་ཥཱཉྩ་ཡོ་ནི་རོ་དྷ་ཨེ་ཝཾ་བཱ་དཱི་
མཧཱ་ཤྲ་མ་ཎ། ཞེས་བརྗོད་ཅིང་། སྔགས་འཕྲེང་འོད་དང་བཅས་པ་གཡས་སྐོར་དུ་
འཁོད་པ་དེ་ལས་འོད་འཕྲོས། སེམས་ཅན་གྱི་དོན་བྱས། ཚུར་འདུས་ཡོངས་སུ་
གྱུར་པ་ལས། བཅོམ་ལྡན་འདས་ཐུབ་པ་ཆེན་པོ་སྐུ་མདོག་གསེར་བཙོ་མ་ལྟ་བུ་
ཞལ་གཅིག་ཕྱག་གཉིས། ཞབས་གཉིས་རྡོ་རྗེ་སྐྱིལ་ཀྲུང་གིས་བཞུགས་པ། ཕྱག་
གཡས་ས་གནོན་དང་གཡོན་མཉམ་གཞག་གི་སྟེང་ན་ལྟུང་བཟེད་བསྣམས་པ།
-520 -
-521-



ཆོས་གོས་ངུར་སྨྲིག་གསོལ་བ། དབུ་ལ་གཙུག་ཏོར་དང་ཞབས་ལ་འཁོར་ ལོ་
སོགས་མཚན་དཔེས་བརྒྱན་པའི་ཐུགས་ཀར་ཟླ་བའི་སྟེང་དུ། ཡེ་དྷམ་ནས་ཐ་མ་
ཎའི་བར་བརྗོད། ཞེས་པའི་སྔགས་འཕྲེང་འོད་དང་བཅས་པ་གཡས་སྐོར་དུ་
འཁོར་བ། དེའི་སྤྱི་བོར་ཨོཾ་དཀར་པོ། མགྲིན་པར་ཨཱདམར་པོ། ཐུགས་ཀར་ཧཱུྃ་
སྔོན་པོས་མཚན་པར་གྱུར། དེ་ནས་གསོལ་བ་གདབ་པ་ནི། འདི་ལྟར་བཅོམ་ལྡན་
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
རིག་པ་དང་ཞབས་སུ་ལྡན་པ་བདེ་བར་གཤེགས་པ་འཇིག་རྟེན་མཁྱེན་པ་སྐྱེས་བུ་
འདུལ་བ་ཁ་ལོ་བསྒྱུར་བ། བླ་ན་མེད་པ་ལྷ་དང་མི་རྣམས་ཀྱི་སྟོན་པ་སངས་རྒྱས་
བཅོམ་ལྡན་འདས་སྐྱེས་བུ་ཆེན་པོའི་མཚན་བཟང་པོ་སུམ་ཅུ་རྩ་གཉིས་དང་དཔེ་
བྱད་བཟང་པོ་བརྒྱད་ཅུས་བརྒྱན་པ། ཡོན་ཏན་ཐམས་ཅད་ཀྱི་མངའ་བདག་རྡོ་
རྗེའི་རིགས་དང༌། རིན་པོ་ཆེའི་རིགས་དང༌། པདྨའི་རིགས་དང་། ལས་ཀྱི་རིགས་
དང༌། དེ་བཞིན་གཤེགས་པའི་རིགས་ལ་སོགས་པ་ཕྱོགས་བཅུའི་འཇིག་རྟེན་གྱི་
ཁམས་མཐའ་ཡས་མུ་མེད་པ་ན་བཞུགས་པའི་རྒྱལ་བ་སྲས་དང་བཅས་པ་རྣམས་
འགྲོ་བ་ལྷ་དང་བཅས་པ་ལ་ཕན་པ་དང་བདེ་བའི་ཕྱིར་རྟེན་འདི་རྣམས་ལ་འབྱོན་
པར་མཛད་དུ་གསོལ། ཞེས་མེ་ཏོག་འཐོར་ཞིང་རོལ་ཆེན་དང་བཅས་པ་ལན་གསུམ་དུ་
བརྗོད་པའི་ཐ་མ་ལ། བྱོན་ནས་ཀྱང་བརྟན་པར་བཞུགས་སུ་གསོལ། ཞེས་བརྗོད་ལ་
ཡེ་དྷརྨཱ་བརྗོད་ཅིང་མེ་ཏོག་འཐོར། ཕྱོགས་བཅུ་ན་བཞུགས་པའི་སངས་རྒྱས་དང་བྱང་
ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། ཇི་སྲིད་ནམ་མཁའི་
མཐའ་དང་མཉམ་པའི་སེམས་ཅན་ཐམས་ཅད་མི་གནས་པའི་མྱ་ངན་ལས་འདས་
- 522 -
པ་མ་ཐོབ་ཀྱི་བར་དུ་བརྟན་པར་བཞུགས་སུ་གསོལ། བྱེ་བྲག་ཏུ་རྟེན་འདི་རྣམས་
འབྱུང་བ་ཆེན་པོ་བཞིའི་གནོད་པས་ཞིག་པར་མ་གྱུར་གྱི་བར་དུ་སེམས་ཅན་གྱི་
དོན་དུ་སངས་རྒྱས་དང་བྱང་ཆུབ་སེམས་དཔའ་རྣམས་རྟེན་འདི་རྣམས་ལ་བརྟན་
པར་བཞུགས་སུ་གསོལ། ཨོཾ་སུ་པྲ་ཏིཥྛ་བཛྲ་ཡེ་སྭཱཧཱ། ཞེས་བརྗོད་ལ་རྟེན་ཞལ་བསྒྱུར་
པ་ནི། མགོན་པོ་བསྐལ་བ་ཇི་བཞིན་དུ། །སྣ་ཚོགས་གཟུགས་ནི་བཟུང་ནས་ཀྱང་།
ཕྱོགས་བཅུའི་འཇིག་རྟེན་ཁམས་ཀུན་ཏུ། །དེས་ནི་འགྲོ་བའི་དོན་ཀུན་མཛོད། །
བཅོམ་ལྡན་འདས་ཐུབ་པ་ཆེན་པོ་འོད་དུ་ཞུ་བ་ལས་སྐུ་གསུང་ཐུགས་ཀྱི་རྟེན་སོ་
སོའི་རྣམ་པར་གྱུར། མཆོད་པ་ནི་མདོ་ཆོག་ལྟར་བྱིན་བརླབས། འབུལ་སྔགས་ནི། ན་མ་
སརྦ་ཏ་ཐཱ་ག་ཏ་ཨབྷཾ་པྲ་ཏིཙྪ་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡེ་ཧཱུྃ། ཞེས་པ་ནས།
ཤཔྟའི་བར་བརྗོད་ཅིང་མཆོད་ལ། བསྟོད་པ་ནི་དཀོན་མཆོག་རྗེས་དྲན་དང༌། གསེར་ གྱི་
རི་བོ་ལྟ་བུར་རབ་ཏུ་གདའ། །རྒྱལ་བ་དྲི་མེད་གསེར་གྱི་རི་དབང་པོ། །ཡོན་ཏན་
ཐམས་ཅད་རི་དབང་འདྲ་བ་སྟེ། །སངས་རྒྱས་རི་དབང་རྒྱལ་ལ་ཕྱག་འཚལ་ལོ། །
དེ་བཞིན་གཤེགས་པ་ཟླ་བ་ཆུ་ཟླ་འདྲ། །ནམ་མཁའ་དང་ཡང་མཚུངས་ཤིང་འདྲ་
བ་སྟེ། །སྒྱུ་མ་སྨིག་རྒྱུ་ལྟ་བུར་ཆགས་པ་མེད། །རྒྱལ་བ་དྲི་མ་མེད་ལ་ཕྱག་འཚལ་
བསྟོད། །ཅེས་མཆོད་བསྟོད་བགྱིས་པས། མངའ་དབུལ་ཞིང༌། རྗེས་ཤིས་པར་བརྗོད་པ་
ནི། སྟོན་མཆོག་དམ་པ་ལྷ་མིས་མཆོད་འོས་པ། །སངས་རྒྱས་ཕྱག་འཚལ་དེང་
འདིར་བདེ་ལེགས་ཤོག །སེམས་ཅན་གང་དག་འགྲོ་དང་མི་འགྲོ་བ། །དེ་དག་
ཐམས་ཅད་དེང་འདིར་བདེ་ལེགས་ཤོག །ཞི་བ་ཆགས་བྲལ་ལྷ་མིས་མཆོད་འོས་
པ། །ཆོས་ལ་ཕྱག་འཚལ་དེང་འདིར་བདེ་ལེགས་ཤོག །སེམས་ཅན་གང་དག་
- 523 -



༄༅། །བཀའ་གདམས་གླེགས་བམ་ནས་འབྱུང་
བའི་བསྔོ་སྨོན་ཤིས་གསུམ་
བཞུགས་སོ། །
འགྲོ་དང་མི་འགྲོ་བ། །དེ་དག་ཐམས་ཅད་དེང་འདིར་བདེ་ལེགས་ཤོག། །ཚོགས་
ཀྱི་དམ་པ་ལྷ་ མིས་མཆོད་འོས་ པ། །དགེ་འདུན་ ཕྱག་ འཚལ་ དེང་འདིར་བདེ་
ལེགས་ཤོག །སེམས་ཅན་གང་དག་འགྲོ་དང་མི་འགྲོ་བ། །དེ་དག་ཐམས་ཅད་
དེང་འདིར་བདེ་ལེགས་ཤོག །བརྗོད་ཅིང་རོལ་མོའི་སྒྲ་བསྒྲགས་མེ་ཏོག་གི་ཆར་སིལ་མ་
ཕྱོགས་ཀུན་ཏུ་བསྙིལ་བར་བྱའོ། །འདི་ཉིད་ལས་ཅུང་རྒྱས་པར་སྤྲོ་ན་འཇམ་མགོན་བློ་གྲོས་
མཐའ་ཡས་ཀྱི་རྒྱལ་རྒྱམ་ལྷ་ལྔའི་རབ་གནས་མདོ་ལུགས་ལྟར་བགྱིས་ན་ལུགས་སྲོལ་འདི་
དང་མཐུན་ཅིང་རྩ་བའི་དགོངས་པ་བསླད་མེད་ནི་འདི་ཉིད་ཁོ་ན་ཡིན་ནོ། །
བདེན་གཉིས་དབྱེར་མེད་རབ་ཏུ་གནས་པའི་ཚུལ། །རྒྱ་བོད་མཁས་པའི་
གཞུང་ལུགས་བྱེ་བའི་བཅུད། །མཉམ་མེད་ཕུལ་བྱུང་ཡབ་སྲས་དགོངས་དོན་ལ།།
རང་བཟོས་མ་བསླད་འཇུག་བདེར་ལེགས་པར་བཤད། །ཀུན་རྫོབ་རྟེན་ལ་དོན་
དམ་ཡེ་ཤེས་ཀྱི། །སྙིང་པོ་འབྲལ་བ་མེད་པར་རྟག་བཞུགས་ནས། །མངོན་པར་
མཐོ་དང་ངེས་པར་ལེགས་པ་ཡི། །བཀྲ་ཤིས་རྒྱ་མཚོའི་སྤྲིན་ཆེན་བཀོད་གྱུར་ཅིག།
དེ་ལྟར་བཀའ་གདམས་ལུགས་ཀྱི་རབ་གནས་ཇོ་བོ་ཆེན་པོ་ནས་བརྒྱུད་པ་ཡོངས་ཀྱི་
དགེ་བའི་བཤེས་གཉེན་ཀ་བ་ཤཱཀྱ་དབང་ཕྱུག་དང༌། མཉམ་མེད་ཤར་བ་ཡོན་ཏན་གྲགས།
བྱ་ཡུལ་བ་གཞོན་ནུ་ཚུལ་ཁྲིམས་ལ་སོགས་པའི་མན་ངག་འཐོར་བ་རྣམས་བསྡུས་ཏེ། རབ་
གནས་ཀྱི་རྒྱུད་དང་ལོ་ཆེན་རིན་བཟང་གི་སྡོམ་སོགས་རྒྱ་བོད་ཀྱི་རབ་གནས་ཀྱི་གཞུང་ཆེན་
པོ་རྣམས་ཀྱི་དགོངས་པ་དང་ཡང་བསྟུན་ཏེ་ལེགས་པར་སྡེབ་པ་པོ་ནི་བླ་དྭགས་རྟ་སྤྲུལ་བར་
འབོད་ཅིང་བཀའ་གདམས་ ཀྱི་རིང་ལུགས་སྨྲ་བ་བློ་བཟང་ཚེ་དབང་དུ་འབོད་པས་ཡང་
དགོན་བྲག་སེངྒེའི་ལྷ་ཞོལ་འཆི་མེད་གཟིགས་པ་ལྷ་ཁང་དུ་སྤེལ་བར་དགེ་ལེགས་རྒྱུན་མི་
འཆད་པའི་རྒྱུར་གྱུར་ཅིག། །།
དང་པོ་བསྔོ་བ་བྱ་བ་ནི། བླ་མ་རྡོ་རྗེ་འཛིན་པ་རྣམས། །ཡེ་ཤེས་ཐུགས་
རྗེ་ཐོགས་མེད་པས། །རྡོ་རྗེ་འཛིན་པ་དགོངས་སུ་གསོལ། །ཐབས་དང་ཤེས་རབ་
མཆོག་ལྡན་པའི། །དབང་དང་བསྐྱེད་རྫོགས་ཟུང་འཇུག་ཆོས། །དུས་གསུམ་སྤྱད་
པ་དཀྱིལ་འཁོར་འདིར། །ཁྱེད་ཀྱི་ཐུགས་དགོངས་རྫོགས་ སླད་དུ། །མཆོག་གི་
མཆོག་ཏུ་བསྔོ་བར་བགྱི། །ཇི་སྲིད་ནམ་མཁའ་མ་བརླག་པར། །རྡོ་རྗེ་འཛིན་དང་
ལྷན་ཅིག་ཏུ། །ཚོགས་ཀྱི་འཁོར་ལོ་རབ་བསྐོར་ཞིང༌། །དངོས་གྲུབ་གཉིས་དང་
ལྡན་པར་ཤོག །སྣོད་རྣམས་ལྷ་ཡི་གཞལ་ཡས་ཏེ། །བཅུད་རྣམས་ལྷ་དང་ལྷ་མོ་
ལས། །མ་དག་སྣང་བ་ཡོད་མ་གྱུར། །ཐབས་ཤེས་གཉིས་ཀྱིས་འདའ་བར་ཤོག །
ཕྱོགས་བཅུའི་རྒྱལ་བ་སྲས་བཅས་རྣམས། །བླ་མ་རྣམས་དང་དབྱེར་མེད་པར། །
བྱང་ཆུབ་སེམས་དཔའ་བདག་ལ་དགོངས། །ཇི་སྲིད་ནམ་མཁའ་ཁྱབ་གྱུར་པར།།
གནས་པའི་ཕ་མ་དྲིན་ཅན་རྣམས། །སྨོན་དང་འཇུག་སེམས་སྟོབས་ལྡན་པའི།།
ཚོགས་གཉིས་དུས་གསུམ་སྤྱད་པ་རྣམས། །རྩེ་གཅིག་སེམས་ལ་རབ་བསྡུས་ནས།
-525-
-524 -



ས་བཅུ་བགྲོད་ནས་མི་སློབ་པར། །གཞན་དོན་ལྷུན་གྱིས་འགྲུབ་པར་བསྔོ། །ཇི་
སྲིད་གནས་དེར་མ་ཕྱིན་བར། །དཀོན་མཆོག་གསུམ་གྱི་བྱིན་རླབས་ཀྱིས། །དབང་
མེད་འཁོར་བར་མི་འཁྱམ་པར། །རྫུ་འཕྲུལ་ཤུགས་ཀྱིས་བསྐོར་བར་ཤོག །ཉམ་
ཐག་རྣམས་ཀྱི་དབུགས་འབྱིན་ཤོག །ཚ་བས་གདུངས་རྣམས་བསིལ་བར་ཤོག །
གྲང་བས་གདུངས་རྣམས་དྲོ་བར་ཤོག །བཀྲེས་པས་གདུངས་རྣམས་འགྲངས་
བར་ཤོག །སྐོམ་པས་གདུངས་རྣམས་ངོམ་པར་ཤོག །ནད་ཀྱིས་གདུངས་རྣམས་
གསོ་བྱེད་ཤོག །འཆི་བར་འགྱུར་རྣམས་འཚོ་བར་ཤོག །སྨན་གྱི་ལྗོན་ཤིང་རྒྱས་
པར་ཤོག །དུག་གི་རྒྱ་མཚོ་སྐེམ་པར་ཤོག །ཆུ་བོ་སྒྲོལ་བའི་གཟིངས་སུ་ཤོག །ཆུ་
ཕྲན་ སྒྲོལ་བའི་ཟམ་པར་ཤོག །བཤུལ་ རིང་ བགྲོད་པའི་བཞོན་པར་ཤོག །རེ་
འདོད་སྐོང་བའི་ནོར་བུར་ཤོག །གཞན་ཡང་འདོད་འཇོ་ལ་སོགས་པ། །སྐྱེད་མོས་
ཚལ་དང་ཁང་བཟང་དང་། །གང་འདོད་འབྱོར་བ་ཉིད་དུ་ཤོག །བུ་མེད་དབུལ་པོ་
བུས་འཚོ་ཞིང༌། །ནོར་ཡོད་བུ་མེད་བུར་གྱུར་ཏེ། །བུ་ཡིས་ཆོས་ལ་འགོད་པར་ .
ཤོག །ཞིང་དེར་ནམ་ཡང་དམག་མ་གྱུར། །དམ་ཉམས་འཆལ་བར་མ་གྱུར་ཅིག །
དགྲ་བོ་ཆོམ་རྐུན་དུག་སྦྲུལ་སོགས། །འཇིགས་པ་བརྒྱུད་ཀྱིས་དགྲར་མ་གྱུར། །
ཆར་ཆུ་དུས་སུ་འབབ་པ་དང་། །གཟའ་དང་རྒྱུ་སྐར་ལ་སོགས་པ། །ཐམས་ཅད་
རྟག་ཏུ་དགེ་བར་ཤོག །དོན་མཛད་ཕྱོགས་བཅུ་རྣམས་ན་བཞུགས་པ་ཡི། །བླ་མ་
དཀོན་མཆོག་མཁྱེན་རབ་ཐུགས་རྗེ་ཅན། །ཐར་པ་གཉེར་ལ་མཁྱེན་བརྩེས་
དགོངས་སུ་གསོལ། །སྒོ་གསུམ་བག་མེད་དབང་དུ་མ་བཏང་བར། །དུས་གསུམ་
ཡོན་ཏན་ ཀུན་ གཞི་ ཚུལ་ ཁྲིམས་ མཆོག །རྒྱལ་ བའི་ལམ་ མཆོག་ ཐོས་བསམ་
-526-
བསྒོམ་གསུམ་གྱིས། །ཉིན་དང་མཚན་དུ་ཐུན་དུ་སྤྱད་པ་ཡིས། །ཕ་མ་མ་ལུས་
འདྲེན་པ་མཆོག་ཏུ་བསྔོ། །འདི་དང་དུས་གསུམ་དགེ་གྱུར་པའི། །ཚོགས་གཉིས་
བཟང་པོ་གང་ཐོབ་ཅིང་། །འཕྲལ་དང་ཕུགས་སུ་དགེ་བ་རྣམས། །གཞན་དོན་
ཡོངས་རྫོགས་འགྲུབ་པར་བསྔོ། །ཞེས་ལན་གསུམ་བརྗོད་དོ། །
གཉིས་པ་སྨོན་ལམ་གདབ་པ་ནི། རྫོགས་སངས་རྒྱས་སྐུ་མ་ཐོབ་བར། །མཐོ་
རིས་དབང་པོ་མཆོག་གིས་བརྒྱན། །སྐྱེ་རྒས་ན་འཆིས་མི་འཁྲུགས་པར། །ཚོགས་
གཉིས་རྟག་ཏུ་གོམས་པར་ཤོག །བདག་ཅག་གདུལ་བྱ་ཞིང་ཁམས་དཔག་མེད་
དུ། །རྒྱལ་བས་བྱིན་རླབས་མེ་ཏོག་པད་སྟེང་དུ། །དྲི་མས་མ་གོས་རྫུས་ཏེ་སྐྱེ་བར་
ཤོག །ཕྱོགས་བཅུའི་འཇིག་རྟེན་ཞིང་ཁམས་རབ་འབྱམས་ན། །འདི་ལྟར་རིན་
ཆེན་ལྔ་ཡི་མེ་ཏོག་རྣམས། །ཕུན་སུམ་ཚོགས་པར་གང་ཡོད་ལྷ་ལ་འབུལ། །འདི་
དང་འཁོར་ཚེའི་ཚེ་རབས་མ་ལུས་པར། །མེ་ཏོག་སྤུབས་སུ་ཆོས་ཀྱི་སྣང་བ་རྒྱས།།
རྒྱལ་བས་ཁ་འབྱེད་རྒྱལ་བས་སྐྱོང་བར་ཤོག །བདག་གི་རྣམ་ཐར་པདྨོའི་འདབ་
འདྲ་བ། །གཙང་མ་གཙང་མར་ཕུན་སུམ་ཚོགས་པར་ཤོག །བདག་གི་རྣམ་ཐར་
ཤེལ་གྱི་མཎྜལ་བཞིན། །འཁོད་སྙོམས་འཇམ་ཞིང་རབ་ཏུ་དྭངས་བར་ཤོག །
བདག་གི་རྣམ་ཐར་གསེར་གྱི་མཆོད་རྟེན་བཞིན། །ལྟ་བས་མི་ངོམས་ཡ་མཚན་
གནས་ སུ་ཤོག །བདག་གི་རྣམ་ཐར་ཉི་མའི་དཀྱིལ་འཁོར་བཞིན། །རྣམ་རྟོག་
མེད་པར་མུན་པ་སེལ་བར་ཤོག །བདག་གི་རྣམ་ཐར་ཡིད་བཞིན་ནོར་བུ་ལྟར། །
འགྲོ་བ་ཀུན་གྱི་རེ་བ་སྐོང་བར་ཤོག །འདི་ནས་བཟུང་སྟེ་ཚེ་རབས་ཐམས་ཅད་དུ།
བླ་མའི་རྣམ་ཐར་མི་ནུབ་འཛིན་པར་ཤོག །ཐུབ་པའི་རྣམ་ཐར་རིན་ཆེན་གསལ་
- 527-



བྱེད་ཅིང་། །རྣམ་དག་སྤྱོད་པས་ཕྱོགས་མཐར་རྒྱས་པར་ཤོག །ཆོས་རྣམས་ཐམས་
ཅད་ཐོག་མཐའ་བར་དགེ་ཞིང་། །བཀའ་སྡོད་རྣམས་ཀྱིས་རྟག་ཏུ་སྐྱོང་བར་ཤོག །
འབྲལ་མེད་རྒྱུན་དུ་རྗེས་དྲན་དྲུག་པོ་ཡང་། །ཕན་བདེར་རྩེ་གཅིག་རྟག་ཏུ་དྲན་
པར་ཤོག །ཚེ་རབས་ཀུན་ཏུ་དལ་འབྱོར་རྟེན། །ཕུན་སུམ་ཚོགས་པར་ཡང་གྱུར་
ནས། །དཀོན་མཆོག་གསུམ་ལ་སྒོ་གསུམ་གྱིས། །ཕྱག་དང་མཆོད་པས་བཀུར་
བར་ཤོག །སྟོབས་བཞི་ཚང་བས་སྡིག་བཤགས་ཤིང༌། །དགེ་བ་ཀུན་ལ་ཡི་རང་
ཤོག །ཆོས་ཀྱི་འཁོར་ལོ་བསྐོར་བྱེད་པའི། །བསྐུལ་མ་རྟག་ཏུ་ཐེབས་པར་ཤོག །
མྱ་ངན་འདའ་སྟོན་གང་བཞེད་ལ། །མི་འདར་གསོལ་བ་ཐེབས་པར་ཤོག །ཇི་
ལྟར་བསྔོས་ཤིང་སྨོན་པ་རྣམས། །བསམ་པ་ཉིད་ནས་འགྲུབ་པར་ཤོག །ཅེས་ལན་
གསུམ་གྱི་བར་དུ་གདབ་བོ།།
གསུམ་པ་བཀྲ་ཤིས་བརྗོད་པ་ནི། ནོར་བུའི་ཕྲེང་བ་གསེར་གྱི་འབྲུ། །ཕྲེང་བ་
རབ་མཛེས་འཕགས་པའི་རྒྱན། །དག་པའི་བློ་ལ་གནས་གྱུར་ཏེ། །ཡི་གེ་མེད་པར་
རྒྱལ་གྱུར་ཅིག །ང་ཡི་རྗེས་འབྲང་དྲང་སྲོང་ལམ། །སྐྱོན་གྱིས་མ་གོས་ནོར་བུའི་
མཆོག །སྡེ་སྣོད་གསུམ་དང་ལྷ་མཆོག་བཞིས། །རང་རྒྱུད་ཚིམ་པར་རྒྱལ་གྱུར་ཅིག
སྐྱེས་བུ་གསུམ་དང་ལྷ་ཆོས་གསུམ། །གདན་ཐོག་གཅིག་ཏུ་རབ་བསྡོམས་ནས། །
ཚེ་འདིའི་འདུན་མར་མ་སོང་བར། །གཏན་གྱི་བཙན་སར་རྒྱལ་གྱུར་ཅིག །ཁྲིམས་
ལྡན་པདྨོའི་ས་གཞི་ལ། །ཚད་མེད་བཞི་ཡི་ར་བས་བསྐོར། །རྒྱལ་ཡུམ་དྲུག་གི་ཀ་
བས་བཏེག །མཐར་ཐུག་ཕུགས་སུ་རྒྱལ་གྱུར་ཅིག །གཉེན་པོའི་ཆུ་ལོན་བབས་
ཀྱིས་ གཞོལ། །སྤང་བྱའི་མེ་ཡིས་ མི་ཚུགས་པར། །ཚོགས་ གཉིས་ ཉི་ཟླའི་འོད་
-528-
གསལ་ཏེ། །མི་རྟོག་ཡེ་ཤེས་རྒྱལ་གྱུར་ཅིག །མི་མཇེད་འདོད་པའི་འདམ་གསེབ་
ཏུ། །འདམ་གྱིས་མ་གོས་པདྨ་མཆོག །ཉིན་དང་མཚན་དུ་དགེ་གྱུར་པའི། །རྣམ་
ཐར་གཙང་མར་རྒྱལ་གྱུར་ཅིག །ངོས་ཡངས་བརྟན་པའི་ས་གཞི་ལ། །ཁྱེ་ལས་
ཉེན་ཆེའི་ཆོས་ལུགས་ཀྱིས། །ལོག་ལྟའི་གཡང་ལ་མ་ལྷུང་བར། །བཀའ་གདམས་
རིན་ཆེན་རྒྱལ་གྱུར་ཅིག །ཟག་བཅས་དགེ་བའི་བསོད་ནམས་ལས། །ཟག་མེད་
ཡེ་ཤེས་ལོ་འདབ་རྒྱས། །ཀུན་ཏུ་དགེ་བའི་འབྲས་བུ་ཅན། །ལས་འབྲས་ཟབ་མོ་
རྒྱལ་ གྱུར་ ཅིག །ཤེས་རབ་ཡུམ་ ལས་ མ་གཡོས་ པར། །རེ་ལྟོས་ སེར་སྣས་མ་
བཅིངས་པའི། །ཕྱི་ནང་སྦྱིན་པར་གཏོང་བ་གང་། །བཀྲ་ཤིས་རིན་ཆེན་མཆོག་ཏུ་
ཤོག །ཡང་སྲིད་རང་འདོད་མ་འཁྲིགས་པའི། །སྒོ་གསུམ་དགེ་བ་བསིལ་བའི་
རྒྱུན། །རྒྱུན་ཆད་མེད་པར་གནས་པ་ཡི། །བཀྲ་ཤིས་རིན་ཆེན་མཆོག་ཏུ་ཤོག །
འགྲས་དང་ཁྲོ་འཁྲུག་མི་མངའ་ཞིང་། །དཀའ་སྤྱད་འཁོར་བ་བཟོད་གྱུར་པའི། །
སྙིང་རྗེ་དཔའ་བོའི་གོ་ཆ་གང༌། །མཆོག་གི་བཀྲ་ཤིས་རིན་ཆེན་ཤོག །སྐད་ཅིག་
གཅིག་ལ་མར་གྱུར་པའི། །འདོད་དགུ་ཐམས་ཅད་སྤེལ་མཛད་པ། །སྤྲོ་དགའ་
བརྩོན་པའི་བཀྲ་ཤིས་གང༌། །ཐམས་ཅད་འགྲུབ་པའི་རིན་ཆེན་ཤོག །དོན་མི་
འགྱུར་དང་བཏང་སྙོམས་ལས། །གཞན་པའི་ཏིང་འཛིན་དཔག་མེད་རྣམས། །
ཆགས་ཐོགས་མེད་པར་སྤྱོད་པ་ཡི། །བཀྲ་ཤིས་རིན་ཆེན་མཆོག་ཏུ་ཤོག །ཤེས་བྱ་
མ་ལུ་ས་ལེ་བར། །སོ་སོར་འབྱེད་དང་སྡུད་པ་ཡི། །བཀྲ་ཤིས་ཀུན་གྱི་བཀྲ་ཤིས་
གང་། །མ་ལུས་རྫོགས་པར་བཀྲ་ཤིས་ཤོག །དགེ་བ་གང་བྱས་ལམ་འགྲོ་བའི། །
བཀྲ་ཤིས་རིན་ཆེན་མཆོག་ཏུ་ཤོག །ལམ་བཟང་ཟིན་ནས་མི་ལྡོག་པར། །བརྟན་
- 529-



པའི་བཀྲ་ཤིས་རྒྱས་པར་ཤོག །འགྲོ་བ་གང་གི་དོན་དག་ཏུ། །དེ་འདྲེན་ཆོས་སྟོན་
ཤིས་པར་ཤོག །སྤྱོད་ལམ་འདི་ནས་བཟུང་བྱས་ནས། །སྤྱོད་ལམ་ཅི་བྱེད་དགེ་བ་
ཡི། །གཞན་གྱི་མིག་འདྲེན་ཕུན་ཚོགས་པས། །ཆོས་གྲོགས་བཀྲ་ཤིས་འཕེལ་བར་
ཤོག །བཀྲ་ཤིས་འདི་ནས་རབ་བཟུང་ནས། །མཐར་ཐུག་བཀྲ་ཤིས་མ་ཐོབ་བར།
བསྡུ་བ་རྣམ་བཞིས་འགྲོ་འདྲེན་པའི། །བཤེས་གཉེན་མཆོག་གི་བཀྲ་ཤིས་ཤོག །
འཁོར་ བ་ སྟོངས་པར་མ་གྱུར་བར། །ང་ཉིད་ལྷམ་མེ་ལྷན་ནེར་དཔལ། །ནམ་
མཁའ་ ལྟ་ བུར་ཁྱབ་ གྱུར་ ཏེ། །ཐར་ པའི་ སྒོ་ འབྱེད་ བཀྲ་ཤིས་ཤོག །བཀྲ་ཤིས་
གཅིག་ཏུ་བཀྲ་ཤིས་རྣམས། །འདུས་པ་བཀྲ་ཤིས་རྒྱ་མཚོ་གང་། །ཟབ་ཡངས་ཕུན་
སུམ་ཚོགས་པ་ཡི། །བཀྲ་ཤིས་རྟག་ཏུ་ཤིས་པར་ཤོག། །།
༄༅། །སློབ་དཔོན་ཆེན་པོ་ཡེ་ཤེས་ཞབས་ལུགས་ཀྱི་གསང་བ་
འདུས་པའི་བསྐྱེད་རིམ་རིན་ཆེན་ཕྲེང་བ་
བཞུགས་སོ། །
ན་མོ་གུ་རུ་མཉྫ་ཤྲཱི་ཡེ། དག་པ་གཉིས་ལྡན་ལྷན་སྐྱེས་དགའ་བའི་དངོས། །
ཟབ་གསལ་གཉིས་མེད་ཁ་སྦྱོར་མཚན་དཔེའི་དཔལ། །མ་ལུས་རིགས་ཀྱི་བདག་
པོ་གཞོན་ནུའི་སྐུ། །རྒྱལ་ཀུན་ཡབ་གཅིག་རྟག་ཏུ་སྙིང་དབུས་བཞུགས། །གང་གི་
ཕུང་སོགས་སྒྲིབ་བྲལ་དག་པའི་དབྱིངས། །བསམ་གྱིས་མི་ཁྱབ་ཡེ་ཤེས་སྒྱུ་མ་
ཡིས། །ཅིར་ཡང་འཆར་བ་ནམ་མཁའི་ཚོན་རིས་ཅན། །རྟེན་དང་བརྟེན་པར་
བཅས་ལ་ཕྱག་འཚལ་ལོ། །ཀུན་ནས་ཉོན་མོངས་རྣམ་བྱང་ཀུན་གྱི་གཞི། །ཀུན་
གྱི་སྙིང་ལ་གནས་པ་ཕྲ་བའི་དངོས། །ཀུན་ཁྱབ་ཀུན་བཟང་སྒྱུ་འཕྲུལ་དྲ་བའི་སྐུར།
ཀུན་ནས་བསྒྱུར་མཛད་ བླ་མའི་ཞབས་ལ་འདུད། །རྒྱུད་ཀྱི་མཐར་ཐུག་དཔལ་
ལྡན་འདུས་པའི་གཞུང་། །སྔོན་བྱོན་པཎ་གྲུབ་དུ་མའི་དགོངས་པ་བཞིན། །དཀྱིལ་
འཁོར་གཙོ་བོ་གསུམ་ལྡན་དགེ་སློང་ཚུལ། །བློ་བཟང་སྙན་གྲགས་འབར་བས་
གསལ་བར་མཛད། །དེ་ཡི་ལེགས་བཤད་རྡོ་རྗེས་ཕུག་པའི་ཤུལ། །བདག་བློ་
ཉམས་ཆུང་སྐུད་པས་བསྒྲོད་བྱས་ཏེ། །ཡེ་ཤེས་ཞབས་ལུགས་རིམ་གཉིས་རིན་ཆེན་
- 53r •
- 530 -



འཕྲེང་། །གཟུར་གནས་དོན་གཉེར་མགུལ་དུ་འཆིང་བར་བྱ། །
འདིར་གང་བཤད་པར་བྱ་བའི་ཆོས་ནི། དཔལ་གསང་བ་འདུས་པ་ཡེ་ཤེས་
ཞབས་ཀྱི་ལུགས་སུ་གྲགས་པ་དེ་ཡིན་ལ། འདི་འཆད་པ་ལ་སྔོན་དུ་གདམས་པ་
འདིའི་ལོ་རྒྱུས་ཅུང་ཟད་བཤད་ནས། དེ་ནས་གདམས་པ་དངོས་ཀྱི་དོན་ཉམས་སུ་
ལེན་ཚུལ་བརྗོད་པར་བྱེད་པ་ལ། དང་པོ་ལོ་རྒྱུས་ནི། སློབ་དཔོན་རང་ཉིད་ཀྱི་
མཛེས་པའི་མེ་ཏོག་གི་ཐོག་མར། དབུས་ཀྱི་ཡུལ་ཆེན་ཁ་བིར་གྲོང་ཁྱེར་རྡོ་འཇོག་
ཏུ། །ཞེས་པ་ནས། འཇམ་དཔལ་དབྱངས་ཀྱི་དཀྱིལ་འཁོར་སྤྲུལ་པ་ལ། །
བདག་གི་དོན་འདི་བླང་ཕྱིར་གསོལ་བ་རབ་ཏུ་གདབ། །ཅེས་པའི་བར་གསུངས་
པའི་དོན་འདིའི་འགྲེལ་པ་སློབ་དཔོན་བི་ཏོ་པ་རས་མཛད་པ་ལྟར་བཤད་ན།
སངས་རྒྱས་མྱ་ངན་ལས་འདའ་ཚུལ་བསྟན་ནས་ལོ་དགུ་བརྒྱར་ཉེ་བ་ན་ཐོགས་
མེད་སྐུ་མཆེད་བྱོན། གཅུང་དབྱིག་གཉེན་ལ་རང་མཁས་ཀྱི་སློབ་མ་བཞི་བྱོན་
པའི་ཕར་ཕྱིན་རང་ལ་མཁས་པར་གྲགས་པ་གྲོལ་སྡེ། དེའི་སློབ་མ་བཙུན་པ་
གྲོལ་སྡེ། དེའི་སློབ་མ་མཆོག་གི་སྡེ། དེའི་སློབ་མ་དུལ་བའི་སྡེ། དེའི་སློབ་མ་
མཁན་པོ་རྣམ་ སྣང་མཛད། དེའི་སློབ་མ་སློབ་དཔོན་སེང་གེ་བཟང་པོ། དེའི་
སློབ་མ་སློབ་དཔོན་ཆེན་པོ་སངས་རྒྱས་ཡེ་ཤེས་ཞབས་ཀྱིས་ཕྱི་ནང་གི་རིག་པའི་
གནད་དུ་མ་ལ་མཁྱེན་པ་རྒྱས་པར་མཛད་ནས། ལྷག་པར་ཡུལ་དབུས་ན་
ལེནྟར་ཡུལ་ཁ་བི་ར་གྲོང་ཁྱེར་རྡོ་འཇོག་ཅེས་བྱ་བར་མང་བཀུར་བའི་སྡེ་ལས་
བསྙེན་པར་རྫོགས་པ་ཐེག་པ་གོང་འོག་གི་གཞུང་སྤྱི་དང༌། ཁྱད་པར་དུ་ཤེས་
རབ་ཀྱི་ཕ་རོལ་ཏུ་ཕྱིན པ་ལ། ཤིན་ཏུ་མཁས་པ་སློབ་དཔོན་སེང་གེ་བཟང་པོ་
སྒོ་དུ་མ་ནས་མཉེས་པར་བྱས་ཏེ་ཤེས་རབ་ཀྱི་ཕ་རོལ་ཏུ་ཕྱིན་པ་སོགས་གཞུང་
མང་དུ་གསན་ཅིང་མཁས་པར་གྱུར་ནས་དགེ་སློང་མ་ཡོན་ཏན་བཤེས་གཉེན་
གྱིས་བསྐུལ་ནས་ཤེར་ཕྱིན་གྱི་བསྡུས་དོན་མཛད་པ་སོགས་ཕར་ཕྱིན་ཐེག་པ་
མཐའ་ དག་ལ་སྦྱངས། དེ་ནས་ ཡུལ་དབུས་ནས་བྱང་ཕྱོགས་སུ་དཔག་ཚད་
ཉིས་བརྒྱ་སུམ་ཅུ་ན་ཨོ་རྒྱན་གྱི་ཡུལ་དུ་ཕྱག་རྒྱ་ཆེན་པོ་ཐོབ་པ་སློབ་དཔོན་འཇོ་
སྒེག་རྡོ་རྗེའི་དྲུང་དུ་བྱ་བ་དང་རྣལ་འབྱོར་རྒྱུད་མང་དུ་གསན་ནས་སྦྱངས། ཡང་གནས་
དེའི་ཕྱོགས་གཅིག་ན་བསམ་གྱིས་མི་ཁྱབ་པའི་མན་ངག་ཐོབ་པ། དེ་ཁོ་ན་ཉིད་བརྙེས་
པ་རྣལ་འབྱོར་མ་གུ་ནེ་རུ་ཞེས་བྱ་བ་མཉེས་པར་བྱས་ནས་བླ་ན་མེད་པའི་རྒྱུད་མང་དུ་
གསན་ནས། དམ་ཚིག་དང་སྡོམ་པ་དག་པར་བྱས་ཏེ་བླ་མ་དེའི་གསུང་བཞིན་
བསྒོམས་པས་ལྷས་རྨི་ལམ་དུ། ཨོ་རྒྱན་གྱི་གནས་དེའི་བྱང་ཕྱོགས་ཀྱི་ཆབ་སྒོ་ན་
གདོལ་པའི་རིགས་ཀྱི་བུ་མོ་ཛ་ཐིག་ཛ་ལ་ཞེས་བྱ་བ་ལོ་བཅུ་དྲུག་ལོན་པ་ཞིག་ཡོད་དེ།
དེ་ནི་རྣལ་འབྱོར་མ་ལཀྱི་ཆེན་མོ་ཡིན་པས། དེར་སོང་དང་འདོད་དོན་འགྲུབ་བོ། །
ཞེས་ཟེར་བས་འཕྲལ་དུ་ཕེབས་ཏེ་མཉེས་པར་བྱས་པས། ཕྲ་མོའི་ལུས་སྩལ་བ་ཙམ་
གྱིས་ཛམྦྷ་ལའི་གྲུབ་པ་ཐོབ། དེ་ནས་ཡུལ་ཛ་ལན་ཐ་ར་ན་གྲོང་ཁྱེར་ཀོ་ནོ་ཛེར་ཞེས་བྱ་
བ་ན་ཤེས་རབ་ཀྱི་རྒྱུད་ལ་བསམ་པ་ཆུ་ཀླུང་ལྟ་བུར་གྱུར་པ་བྱིས་པ་ཆུང་བའི་ཞབས་
མཉེས་པར་བྱས་ནས་མ་རྒྱུད་ལ་འབད་པས་སྦྱངས། དེ་ནས་ཡུལ་དབུས་ནས་ལྷོ་
ཕྱོགས་སུ་དཔག་ཚད་སུམ་བརྒྱ་ཡོད་པ་ན་ཡུལ་ཀོང་ཀ་ན་ཞེས་བྱ་བར། ནམ་མཁའི་
ཤིང་ལྡན་ཞེས་བྱ་བའི་ཕྱོགས་གཅིག་ན་ཐབས་གཙོ་བོར་བྱེད་པའི་རྒྱུད་ལ་དགོངས་པ་
ཆུ་ཀླུང་ཆེན་པོ་ལྟ་བུ་གྱུར་པ་སྐྱེ་བ་གཅིག་གིས་ཐོགས་པ་གྲུབ་པའི་དབང་ཕྱུག་བསྲུང་
- 533 -
532.



བའི་ཞབས་ཞེས་བྱ་བ་རྫུ་འཕྲུལ་དང་ལྡན་པ་སློབ་མ་བྲམ་ཟེ་ཙཏཱ་ར། བྲམ་ཟེ་གུ་ཧ་ས་
ར་ཏ། རྒྱལ་རིགས་མཉྫཤྲཱི། རྗེའུ་རིགས་སུཎྜ་བྷ་ཏྲ། དམངས་རིགས་དཱི་པཾ་ཀ་ར།
དམངས་རིགས་ཁཎ་སུ་ཏྲ། སྨད་འཚོང་མ་ཨཱ་ལོ་ཀི །སྨད་འཚོང་མ་ས་དུ་ཤཱི་ལ་ཞེས་བྱ་
བ་རྣམས་ཀྱི་ཡོ་བྱད་ལྷ་མོ་ནོར་རྒྱུན་མས་ཉི་མ་རེ་རེ་བཞིན་གསེར་གྱི་མ་ཤ་བཅུ་མུ་ཏིག་
ཧ་ར་ཕྱེད། ཀན་པ་ཎ་སུམ་བརྒྱ་རེ་སྦྱོར་བའི་དྲུང་དུ་ལོ་དགུའི་བར་དུ་བཏུད་ཅིང་སྐྱེ་བ་
གཅིག་གིས་ཐོགས་པར་བྱས་ནས། འདུས་པའི་རྒྱུད་ལེའུ་བཅོ་བརྒྱད་པ་འགྲེལ་པ་དང་
བཅས་པ་རྨེ་ཤ་ཅན་གྱི་བུ་མོ་བི་མ་ལ་མུ་ཏྲི་དང་བཅས་པར་ཉན་ནས་ཟླ་བ་བཅོ་བརྒྱད་ཀྱི་
བར་དུ་བསྒྲུབས་སོ། །དེ་ལྟར་བསྒྲུབས་པའི་ཚེ་བླ་མའི་ཞལ་ནས་འདུས་པ་འདིའི་དོན་
མ་ལུས་པ་བདག་གིས་ཀྱང་མ་རྟོགས་སོ། །ཞེས་གསུངས་པས་ཐུགས་ཅུང་ཟད་ཆད་
ནས་འདི་མ་གཏོགས་པར་གཞན་ནི་དོན་མེད་དོ་དགོངས་ནས། རང་གི་ཕྱག་རྒྱ་འདུས་
པའི་གླེགས་བམ་དུ་བྱས་ནས། མགུལ་དུ་བཏགས་ཏེ་དེ་ལས་བྱང་ཕྱོགས་སུ་བགྲོད་དོ།།
རྡོ་རྗེ་གདན་གྱི་རྒྱབ་ན་ཀུ་བ་ཙ་ཞེས་བྱ་བའི་ས་སྟག་དང་དྲེད་སོགས་འཇིགས་པ་ཆེན་པོ་
ཡོད་པ་དེར་ཕྱིན་ནས་སྙིང་པོ་བསྐུལ་བའི་སྒྲུབ་པ་ཟླ་བ་དྲུག་མཛད་པས། དཀྱིལ་འཁོར་
གྱི་གཙོ་བོས་སྤྲུལ་པའི་དགེ་སློང་འཇམ་དཔལ་བཤེས་གཉེན་བྱི་བའི་ཤམ་ཐབས་དང་།
ཆོས་གོས་ཀྱིས་ཐོད་བཅིངས་ཤིང་། གླང་ཁྲ་བོ་ལ་དོར་བྱས་ནས་ཞིང་རྨོ་བ་དང་། བུད་
མེད་ངན་མ་བུ་ཆུང་དང་བཅས་པ་དང་། ཁྱི་མོ་དཀར་མོ་མཚན་མ་གསལ་བར་སྟོན་ཅིང་
འབྲས་ཆན་ཞོ་དང་བཅས་པ་སྐྱུག་པ་ཞིག་གཟིགས་པས་ཅུང་ཟད་མ་དད་པའི་བློ་སྐྱེས་
པའི་ཚེ། སློབ་དཔོན་སྔགས་སྤྱོད་པའི་ཆོ་ག་ལ་གནས་པར་མཁྱེན་ནས། སྤྱན་རས་ཀྱིས་
བཙའ་བའི་ཕྱིར། སྟོན་ཟླ་ར་བའི་ཡར་ངོའི་ཚེས་བརྒྱད་ཀྱི་ཐོ་རངས། སྐར་མ་མགོ་དང་
ལག་གཉིས་ཡོལ་བའི་ཚེ། སྤྲུལ་པའི་དགེ་སློང་གིས་འཇམ་དཔལ་དབྱངས་ལྷ་བཅུ་
དགུའི་དཀྱིལ་འཁོར་དངོས་སུ་སྤྲུལ་ནས། རིགས་དང་མོས་པ་དྲིས་པ་ལ། སློབ་དཔོན་
ཆེན་པོས་ལན་བཏབ་པ་ན། དགེ་སློང་དང་བུད་མེད་ཁྱི་མོ་དང་བཅས་པ་ཁང་པ་ཆུང་དུ་
ཞིག་གི་ནང་དུ་ཞུགས་ཏེ་གནས་པའི་བླ་མ་དཀྱིལ་འཁོར་དང་བཅས་པ་ལ་སློབ་དཔོན་
གྱིས་དཔལ་གསང་བ་འདུས་པའི་སྦས་པའི་དོན་དང་། མཐར་ཐུག་པའི་དོན་རྣམས་
སྟོན་པའི་ཕྱིར་དུ། ཁྱོད་ནི་སེམས་ཅན་ཀུན་གྱི་ཡབ་སྟེ་ཡུམ་ཡང་ཡིན་ཞེས་པ་ནས།
སྦས་པ་ཤོད་ཅེས་གསོལ་བ་བཏབ་པས། དཀྱིལ་འཁོར་གྱི་གཙོ་བོ་འཇམ་དཔལ་
དབྱངས་འཛུམ་ཞིང་དགྱེས་པའི་གར་དང་བཅས་ཏེ་བྲག་ཆ་ལྟ་བུའི་རྡོ་རྗེའི་གླུ་དབྱངས་
ཀྱིས། ཨ་བི་ཡཾ་རཾ་ཁཾ་ལཾ་ཧཱུྃ། ཨ་ལ་ལ་ལ་ལ་ཧོ། རྗེ་བཙུན་ཐུགས་རྗེ་ཆེ་རྣམས་ཀྱིས། །
ཞེས་པ་ནས། སྒྲུབ་པ་ལ་ནི་ཤིན་ཏུ་འབོད། །ཨ་ལ་ལ་ལ་ལ་ཧོ། ཞེས་པའི་བར་གྱི་རིམ་
པ་གཉིས་པ་ཟབ་གསལ་གཉིས་མེད་ཀྱི་རྫོགས་རིམ་གྱི་ངོ་བོ་ཉམས་སུ་ལེན་ཚུལ་དང་།
སྒྲུབ་ཐབས་སོགས་མཛད་པའི་ལུང་རྒྱས་པར་བཀའ་སྩལ་ནས། སྤྲུལ་པའི་དགེ་སློང་
བུད་མེད་ཁྱི་མོ་དང་བཅས་པ་ནམ་མཁའ་ལ་སྤྲིན་དེངས་པ་བཞིན་དུ་ཡལ་བར་གྱུར་ཏོ།།
དེ་ནས་སློབ་དཔོན་ཆེན་པོས་དོན་དེ་རྣམས་ཐུགས་ལ་འཁྲུངས་ནས་འགྲོ་དོན་རྒྱ་ཆེན་
པོའི་ཕྱིར་དུ། རྡོ་རྗེ་གདན་ནས་བྱང་ཤར་མཚམས་ན་དཔག་ཚད་དྲུག་དང་རྒྱང་གྲགས་
གཉིས་སོང་བར་སྤ་ར་ས་ཏའི་ཕུག་ཏུ་གནས་བཅས་ཏེ་བཞུགས་པའི་ཚེ་འཁོར་རྒྱ་ཆེན་
པོའི་ནང་ན་རྒྱལ་ཚབ་ཀྱིས་སའི་གང་ཟག་བཅོ་བརྒྱད། དེ་རྣམས་ཀྱི་ནང་ནས་ཀྱང་
མཐོང་བའི་ཆོས་ལ་མྱ་ངན་ལས་འདའ་བའི་གང་ཟག་ཁྱད་པར་ཅན་མར་མེ་མཛད་
བཟང་པོ། རབ་ཏུ་ཞི་བའི་བཤེས་གཉེན་སྒྲ་གཅན་འཛིན་བཟང་པོ། རྡོ་རྗེ་བདེ་བ་ཆེན་
-534 -
-535-



པོ་རྣམས་ཀྱིས་མཐུན་པའི་ཡོ་བྱད། ཚོགས་ཀྱི་འཁོར་ལོའི་ཡོ་བྱད་རྣམས་གནོད་སྦྱིན་
གནོད་གནས་ཏེ་དཔལ་ཛམྦྷ་ལས་ཉིན་རེ་བཞིན་ཀར་ཤ་པ་ཎ་མདུན་བརྒྱ་རེ་སྦྱོར་ཞིང་།
འཁོར་རྣམས་ལ་འཇམ་དཔལ་དབྱངས་ཀྱི་ཞལ་ལུང་འདི་བཀྲོལ་ནས་བསྟན་ཞིང་མི་
བརྗེད་པའི་གཟུངས་ཀྱིས་གཟུང་བ། འཁོར་རྣམས་ཀྱིས་གསོལ་བ་བཏབ་ནས་ཡི་གེར་
བཀོད་ཅིང་བསྡུས་ལ། དེ་བས་ཁྱེད་ཀྱི་ཡང་དག་བློས། །སངས་རྒྱས་ཀུན་གྱི་འདུས་
པའི་རྒྱུད། །གསང་ཆེན་གསང་ལ་ཆེས་གསང་བ། །གོང་ན་མེད་པའི་ལུང་ཆེན་པོ། །
འདི་ཡི་རིམ་པ་དང་པོ་ཡི། །སྒྲུབ་པའི་ཐབས་དང་སྦྱིན་སྲེག་དང་། །གཏོར་མ་སྣ་ཚོགས་
འཁོར་ལོ་དང་། །བསྡུས་པ་དང་ནི་རྣམ་བཤད་དང་། །དཀྱིལ་འཁོར་ཆོ་ག་ལ་སོགས་པ།
མི་ཤེས་མུན་སྒྲིབ་སེམས་ཅན་གྱི། །ཐུར་མ་ལྟ་བུར་བརྩམ་པར་བགྱི། །ཞེས་བཀའ་
གནང་བའི་བསྟན་བཅོས་བསྐྱེད་རིམ་སྟོན་པ་སྒྲུབ་ཐབས་ཀུན་བཟང་སོགས་དང་།
རྫོགས་རིམ་སྟོན་པ་གྲོལ་བའི་ཐིག་ལེ་སོགས་མཛད་ནས་འཁོར་རྣམས་ལ་བསྟན་ཞིང་།
དེ་ནས་ལྷོ་ཕྱོགས་ཀྱི་བླ་མ་དམ་པ་བསྲུང་བའི་ཞབས་སམ་བྷ་ལི་ས་ཏཱིའི་ཞལ་སྔ་ནས་
ཀྱིས་སྤྱན་དྲངས་ནས་ཆོས་ཀྱི་གཏམ་ཟབ་ལ་ངོ་མཚར་ཆེ་བ་དུ་མས་བླ་མ་དང་རྡོ་རྗེ་སྤུན་
རྣམས་མཉེས་པར་མཛད་དེ། མདོར་ན་ན་ལེནྡྲར་མུ་སྟེགས་བཏུལ་བ་དང༌། རྡོ་རྗེ་
གདན་དུ་མཆོད་པ་རྒྱ་ཆེན་པོ་དང་། རབ་ཏུ་གནས་པ་མཛད་པ་སོགས་ཀྱིས་བསྟན་པ་
དང་སེམས་ཅན་གྱི་དོན་མཐའ་ཡས་པ་མཛད་དོ། །དེ་ནས་མར་མེ་མཛད་བཟང་པོ་ལ་
སོགས་པ་མཁས་གྲུབ་ཀྱི་སློབ་མ་རྣམས་ཀྱིས་སློབ་དཔོན་ཆེན་པོའི་གཞུང་རྣམས་ལ་
འགྲེལ་བ་མཛད་པ་དང་དོན་ཉམས་སུ་བཞེས་པས་རྒྱ་གར་ཤར་ནུབ་ཁ་ཆེ་ལ་སོགས་
པར་དཔལ་གསང་བ་འདུས་པ་ཡེ་ཤེས་ཞབས་ལུགས་ཞེས་ཉི་ཟླ་ལྟར་གྲགས་པ་འདི་ལ་
རྩ་རྒྱུད་ལེའུ་དང་པོར་རྒྱུད་ཀྱི་དོན་མདོར་བསྟན། ལེའུ་གཉིས་པ་ནས་བཅུ་བདུན་པའི་
བར་གྱིས་རྒྱས་པར་བཤད། ལེའུ་བཅོ་བརྒྱད་པའི་དྲིས་ལན་དོན་ཚན་ལྔ་བཅུ་ང་གཅིག་
གིས་གསལ་བར་བཤད་པའི་སྡོམ། བསྙེན་སྒྲུབ་ཡན་ལག་བཞི་ལ་བསྐྱེད་རིམ་གྱི་
དབང་དུ་བྱས་པ་དང༌། རྫོགས་རིམ་གྱི་དབང་དུ་བྱས་པ་གཉིས་དང་། སྦྱོར་བ་ཡན་ལག་
དྲུག་གི་སོར་སྡུད་དང་བསམ་གཏན་གཉིས་བསྐྱེད་རིམ་དང་སྲོག་རྩོལ་འཛིན་པ་རྗེས་
དྲན་ཏིང་ངེ་འཛིན་བཞི་རྫོགས་རིམ་གྱི་དབང་དུ་བྱས་པའི་བསྐྱེད་རིམ་ལ་ལྷ་བཅུ་དགུ་མ་
དང༌། རྫོགས་རིམ་ལ་ཐིག་ལེ་བཞིའམ་དགའ་བ་བཞིའི་སྒོ་ནས་ཉམས་སུ་ལེན་ཚུལ་གྱི་
གནད་རྣམས། ལྔ་བརྒྱ་བ་རྣམས་ཀྱི་གཙུག་གི་ནོར་བུ་དཔལ་ལྷ་གཅིག་དཱི་པཾ་ཀ་རས་
གྲུབ་ཆེན་མར་མེ་མཛད་བཟང་པོ་དང་། སློབ་དཔོན་ཤནྟི་པའི་ཞབས་ལ་གཏུགས་ནས་
ལུགས་འདི་ལ་ཤིན་ཏུ་མཁས་པར་སྦྱངས་ནས་ཐུགས་དམ་གྱི་མཐིལ་དུ་མཛད་པ་ལས།
ལྷ་བླ་མ་བྱང་ཆུབ་འོད་ཁུ་དབོན་གྱིས་བོད་དུ་གདན་དྲངས། འབྲོམ་རིན་པོ་ཆེས་སྤྲུལ་པ་
སྣ་ཚོགས་ཀྱིས་ལིའི་རྒྱལ་པོའི་མཆོད་གནས་འཇམ་དཔལ་རྡོ་རྗེ་ད་ལྟ་རྭ་སྒྲེང་གི་རྟེན་
གཙོ་འདི་སྤྱན་དྲངས་ནས་བོད་དུ་ཕེབས་པ་ན། ལྷ་བླ་མ་བྱང་ཆུབ་འོད་ཀྱིས་བདག་རྒྱུད་
གསང་བ་འདུས་པ་ལ་མོས། ཡི་དམ་ཐུགས་རྗེ་ཆེན་པོ་ལ་མོས་པས་དེ་ཇི་ལྟར་ཉམས་སུ་
ལེན་ཚུལ་གྱི་གདམས་པ་གནང་དགོས་ཞུས་པའི་ཚེ། ཇོ་བོ་རིན་པོ་ཆེས་འདིའི་དཀྱིལ་
འཁོར་བཞེངས་ཏེ་ཆས་འཇུག་མཛད་ནས་ལྷ་བླ་མ་བྱང་ཆུབ་འོད་གཅིག་པུ་ལ་འཇིག་
རྟེན་དབང་ཕྱུག་གཙོ་བོར་འཕོས་པའི་འདིའི་དབང་དང་གདམས་པ་མ་ལུས་པར་གནང་།
དེ་ནས་འབྲོམ་རིན་པོ་ཆེ་ཁམས་ནས་ཕེབས་འཕྲལ་འདིའི་དབང་གནང་སྟེ་འཇམ་
དཔལ་རྡོ་རྗེའི་སྐུ་རང་བྱོན་ཡང་གནང་ནས་ཡབ་སྲས་གཉིས་ཀས་སྦས་པའི་ཚུལ་གྱིས་
-537-
536-



འདིའི་ཉམས་བཞེས་ལ་གཞན་དང་མི་འདྲ་བའི་རྩིས་པོ་ཆེར་མཛད་ཅིང་། སྲས་ཀྱི་ཐུ་བོ་
རྣལ་འབྱོར་པ་ཆེན་པོ་སྐུ་མཆེད་རྣམ་པ་གསུམ་ལ་སོགས་པ་བཀའ་གདམས་གོང་མ་དེ་
རྣམས་ཐམས་ཅད་ཀྱིས་ཐུགས་དམ་གྱི་གཙོ་བོར་མཛད་པས། ཇོ་བོ་ཡབ་སྲས་གཉིས་
ཀའི་དངུལ་གདུང་ལ་འདིའི་དཀྱིལ་འཁོར་གྱི་ལྷ་ཚོགས་རང་བཞེངས་ཤིང་། གཞན་
ཡང་བྱ་འདབ་ཤར་ནུབ་ཏུ་གྲགས་པའི་འབྲོམ་རིན་པོ་ཆེའི་སྐུ་བརྙན་རྭ་སྒྲེང་བའི་རྟེན་
གཙོ་དང་། གོང་མ་བགྲེས་པོ་དེ་རྣམས་ཀྱི་ཐུགས་དམ་སྐུ་ཐང་ལ་འཇམ་དཔལ་རྡོ་རྗེའི་
ལྷ་ཚོགས་རྒྱས་བསྡུས་ཅི་རིགས་པ་མ་བཞེངས་པ་ཆེར་མི་སྣང་ཀྱང་། སྔགས་ལ་དམ་
དོག་ཆེ་བས་སྐུ་བརྙན་ཡང་ཡབ་ཡུམ་ཞལ་སྦྱོར་གཏན་ནས་མ་བཞེངས་ཤིང་འདི་ཉམས་
སུ་ལེན་པའི་སྐད་ཆ་ཙམ་ཡང་མི་གནང་བ་ཡིན་ལ། བཀའ་གདམས་ཐིག་ལེ་བཅུ་དྲུག་
གི་ཉམས་ལེན་གྱི་འགྲོ་ལུགས་སྤྱི་དང་། ཁྱད་པར་ཐིག་ལེ་བཅུ་དྲུག་པ་ཟུང་འཇུག་གི་
ཐིག་ལེ་ནི་འདིའི་རྫོགས་རིམ་དང་ཤིན་ཏུ་མཐུན་པ་ཡིན་ནོ། །དེར་མ་ཟད་ལོ་ཙཱ་བ་རིན་
ཆེན་བཟང་པོས་པཎྜིཏ་ཐདྨ་ཀ་ར་ལ་གཏུགས་ནས། སྒྲུབ་ཐབས་ཀུན་བཟང་རྩ་འགྲེལ་
བོད་སྐད་དུ་བསྒྱུར་ནས་དབང་དང་གདམས་པ་དར་བར་བྱས་པ་ཐམས་ཅད་མཁྱེན་པ་
བུ་སྟོན་རིན་པོ་ཆེའི་བར་བརྒྱུད་པ་དང༌། ལྷ་བླ་མ་ཡེ་ཤེས་རྒྱལ་མཚན་གྱིས་འཇམ་
དཔལ་ཞལ་ལུང་མཛེས་པའི་མེ་ཏོག་རྩ་འགྲེལ་དང༌། གྲོལ་བའི་ཐིག་ལེ་རྩ་འགྲེལ་
སོགས་བསྒྱུར་བ་དང་པཎྜི་ཏ་སྤྱི་ཏི་ཛྙཱ་ན་ཀིརྟིས་སྒྲུབས་ཐབས་ཀུན་བཟང་བསྒྱུར་ནས་
འཆད་ཉན་མཛད་ལ། ས་ཆེན་ཀུན་དགའ་སྙིང་པོས་ཀྱང་མགོས་ཁུག་པ་ལྷས་བཙས་ལ་
འདིའི་ཆོས་སྐོར་ཞུས་ནས་ཉམས་བཞེས་མཛད་པས་དེ་དག་གི་རྒྱུན་ད་ལྟའང་ས་སྐྱ། ཞྭ་
ལུ། ངོར། གོང་དཀར་རྡོ་རྗེ་གདན་སོགས་ན་མ་ཆད་པར་བཞུགས་ཤིང་། ལྷག་པར་དུ་
- 538 -
ཆོས་ཀྱི་རྒྱལ་པོ་བ་ཙོང་ཁ་པ་ཆེན་པོས་བུ་སྟོན་རིན་པོ་ཆེའི་སློབ་མ་ཐུགས་སྲས་རིན་ཆེན་
རྣམ་རྒྱལ་ལ་འདིའི་དབང་ལུང་མན་ངག་རྣམས་གསན་ནས་ཉམས་སུ་བཞེས་པས་
དཀྱིལ་འཁོར་གྱི་གཙོ་བོས་དངོས་སུ་ཞལ་བསྟན་ནས་གྲུབ་པ་མཆོག་བརྙེས་ཏེ་སྐལ་
ལྡན་གྱི་གདུལ་བྱ་དུ་མ་ལ་འདིའི་ཆོས་སྐོར་ལེགས་པར་བཀའ་སྩལ་ཞིང་། བསྐྱེད་རིམ་
གྱི་སྐོར་གྲུབ་ཐབས་ཀུན་བཟང་རྩ་འགྲེལ་རྣམས་གུང་བསྒྲིགས་ནས་ཉམས་སུ་ལེན་བདེ་
བ་འཇམ་དཔལ་དབྱངས་ཀྱི་དགོངས་པ་གསལ་བར་གཏན་ལ་ཕབ། རྫོགས་རིམ་གྱི་
སྐོར་རྣམས་མཛེས་པའི་མེ་ཏོག་རྩ་འགྲེལ་དང་། གྲོལ་བའི་ཐིག་ལེ་རྩ་འགྲེལ་རྣམས་
གུང་བསྒྲིགས་ནས་སྔགས་རིམ་ཆེན་མོ་ན་ཡེ་ཤེས་ཞབས་ལུགས་ཀྱི་རྫོགས་རིམ་ཟུར་དུ་
མཛད་ཅིང་དཀའ་བའི་གནད་དུ་མ་ཞིག་ནི་རིམ་ལྔ་གསལ་སྒྲོན་སོགས་སུ་ཐོར་བུ་ཐོར་
བུར་གཏན་ལ་འབེབས་པ་གནང་ནས་ཆོས་སྐོར་འདི་འཇིག་རྟེན་འདི་ན་ཉི་མ་ལྟར་
གསལ་བར་མཛད་དོ། །
གཉིས་པ་ཉམས་སུ་ལེན་ཚུལ་ནི། དེ་ལྟར་ཡིད་ཆེས་ཤིང་ཁུངས་བཙུན་པའི་
ལུགས་སྲོལ་བཟང་པོ་འདིར་ཞུགས་ནས་ཟབ་གསལ་གཉིས་མེད་ཀྱི་ཟུང་འཇུག་ཚེ་འདི་
ལ་མངོན་དུ་འགྱུར་བར་འདོད་པའི་གང་ཟག་བློ་གྲོས་དང་ལྡན་པ་རྣམས་ཀྱིས་ནི། དེང་
དུས་བསྐལ་པ་གྲངས་མེད་གསུམ་ལ་མི་བལྟོས་ལ། འདོད་ཡོན་ལ་ཅི་དགར་སྤྱོད་ཅིང་
རང་གིས་ཐོས་བསམ་ཅི་ཡང་བྱེད་མི་དགོས་པ་དང་། དམ་ཚིག་དང་སྡོམ་པ་བསྲུང་བ་
གང་ཡང་མི་དགོས་པར་བླ་མའི་མན་ངག་ཟབ་མོར་གྲགས་པའི་བརྒྱུད་པ་སངས་རྒྱུས་
ལ་གཏུགས་མི་དགོས་པ་ཞིག་ལ་ཞག་ཤས་རེ་དང་ཟླ་དུམ་རེ་ཙམ་མི་དང་མ་འཕྲད་པར་
བསྡད་པས། མདོ་རྒྱུད་དུ་མ་ནས་ཤིན་ཏུ་ཐོབ་དཀའ་བར་བཤད་པའི་སངས་རྒྱས་ཟེར་
-539-



པ་དེ་ཐོབ་འོང་སྙམ་པ་དང་། ཐོབ་པར་ཁས་ལེན་པ་རྣམས་ཀྱི་རྗེས་སུ་མི་འབྲང་བར། །
དཔལ་ལྡན་ཨ་ཏི་ཤས་སངས་རྒྱས་ཀྱི་བསྟན་པ་ཡོངས་སུ་རྫོགས་པ་ཉམས་སུ་ལེན་ཚུལ་
རྒྱ་གར་པཎ་གྲུབ་དུ་མའི་ཐུགས་བཅུད་བྱང་ཆུབ་ལམ་གྱི་སྒྲོན་མར་ཇི་ལྟར་གསུངས་པ་
ལྟར་སྐྱེས་བུ་གསུམ་གྱི་ལམ་ལ་བློ་ལེགས་པར་སྦྱངས་ནས། དེའི་རྗེས་སུ་བླ་མ་མཚན་
ཉིད་དང་ལྡན་པ་ལ་ལུགས་འདིའི་དབང་བཞི་རྫོགས་པར་ཞུས་ཏེ་དམ་ཚིག་དང་སྡོམ་པ་
དག་པ་གཞིར་བཟུང་ནས་རྩ་བཤད་ཀྱི་རྒྱུད་ལེགས་པར་ཤན་སྦྱར་ནས་བཤད་པའི་སྙིང་
པོ། འཇམ་དཔལ་ཞལ་ལུང་རྩ་འགྲེལ་དང༌། སྒྲུབ་ཐབས་ཀུན་བཟང་རྩ་འགྲེལ་དང་།
གྲོལ་བའི་ཐིག་ལེ་རྩ་འགྲེལ་དང་། དཀྱིལ་ཆོག་འཇིག་རྟེན་སྣང་བྱེད་རྩ་འགྲེལ་སོགས་
དང་། རྗེ་ཡབ་སྲས་ཀྱི་མན་ངག་རྣམས་ལ་དང་པོར་ཐོས་པ་རྣམ་པར་དག་པ་རེ་བྱས་
ནས་དེ་ནས་སྒྲུབ་པ་ལ་འཇུག་དགོས་པ་ཡིན་ཏེ། རྒྱན་བདུན་སྒྲོལ་བ་ལས། རྣལ་འབྱོར་
བླ་མའི་བརྒྱུད་འཛིན་པས། །འབྲས་བུ་རྒྱུ་ལ་རག་ལས་ཏེ། །ས་བོན་ལྟ་བུའི་གང་ཟག་
ལྔ། །སྤང་བླང་བྱེ་བྲག་ཤེས་པར་བྱ། །དེ་ནས་རིམ་པར་དབང་བླངས་ཏེ། །ཐབས་ཀྱི་
རྒྱུད་ལ་འཇུག་པར་བྱ། །དང་པོ་ཉན་པའི་ཤེས་རབ་ཀྱིས། །ཚིག་གི་རྒྱུད་ལ་ཐོས་པ་
བསྐྱེད། །དེ་ནས་བསམ་པའི་ཤེས་རབ་ཀྱིས། །ཚིག་དང་དོན་དུ་འབྲེལ་བ་བསླབ། །
དེ་ནས་སྒོམ་པའི་བློ་རྩལ་གྱིས། །དང་པོར་བསྐྱེད་པའི་རིམ་པ་བསླབ། །དེ་རྗེས་རྫོགས་
པ་མཐར་དབྱུང་སྟེ། །ཁ་བུབ་རྡོལ་དང་དུག་ཅན་གྱི། །སྐྱོན་རྣམས་སྤངས་ཏེ་རྒྱུན་གནས་
ན། །ཆུ་ལུད་རྐྱེན་གྱིས་འབྲས་བསྐྱེད་བཞིན། །འབྲས་བུ་མངོན་འགྱུར་ཐེ་ཚོམ་མེད། །
ཅེས་གསུངས་པའི་ཕྱིར་དང་། ཀྱེ་རྡོར་གྱི་དཀའ་འགྲེལ་མུ་ཏིག་ཕྲེང་བ་ལས། བློ་གྲོས་
མེད་ལ་ཐོས་མེད་མ་ཐོས་ལའང་བསམ་པ་མེད། །གཉིས་བྲལ་རྣལ་འབྱོར་མེད་ཅིང་
རྣལ་འབྱོར་བྲལ་ལ་དངོས་གྲུབ་མེད། །ཅེས་སྣོད་ལྡན་གྱི་གདུལ་བྱས་ཐོས་བསམ་སྒོམ་
གསུམ་ཀ་མ་ནོར་བ་ལ་འབད་ན་འབྲས་བུ། དངོས་གྲུབ་རབ་འབྲིང་ཐ་མ་རྣམས་ཐོབ་
ལ། དེ་ལས་ལྡོག་ན་མི་ཐོབ་པར་གསུངས་པའི་ཕྱིར་རོ། །དེ་ཡང་གྲོལ་བའི་ཐིག་ལེ་
ལས། སངས་རྒྱས་རྣམས་ཀྱི་ཆོས་བསྟན་པ། །རིམ་པ་གཉིས་ལ་ཡང་དག་གནས། །
བསྐྱེད་པ་ཡི་ནི་རིམ་ཉིད་དང་། ། རྫོགས་པའི་རིམ་པ་ཁོ་ནའོ། །ཞེས་གསུངས་པ་ལྟར་
སངས་རྒྱས་ཀྱིས་གསུངས་པའི་ཆོས་ཀྱི་སྙིང་པོ་བསྐྱེད་རིམ་དང་རྫོགས་རིམ་གཉིས་རིམ་
གྱིས་ཉམས་སུ་ལེན་པ་ལ། བསྐྱེད་རིམ་ཉམས་སུ་ལེན་ཚུལ་དང་། རྫོགས་རིམ་ཉམས་
སུ་ལེན་ཚུལ་གཉིས་ལས། །
དང་པོ་ནི་འདིའི་སྒྲུབ་ཐབས་བོད་ཀྱི་མཁས་པས་མཛད་པ་མང་དུ་ཡོད་ཀྱང་།
འདིར་ནི་རྒྱལ་བ་བ་ཙོང་ཁ་པ་ཆེན་པོས་མཛད་པའི་འཇམ་དཔལ་དབྱངས་ཀྱི་དགོངས་
པ་གསལ་བ་ནས། ཇི་ལྟར་གསུངས་པ་ལྟར་བཤད་པར་བྱ་སྟེ། ཅིའི་ཕྱིར་ཞེ་ན། རྗེ་ཉིད་
ཀྱི་སྒྲུབ་ཐབས་ལས། འཇམ་དཔལ་དབྱངས་ཀྱི་ཞལ་གྱི་གདམས་པ་ཡིས། །རྒྱུད་རྒྱལ་
འདུས་པའི་རིམ་པ་དང་པོའི་གནད། །ཇི་བཞིན་གསལ་བར་མཛད་པའི་སྒྲུབ་ཐབས་
འདི། །སློབ་དཔོན་ཉིད་ཀྱི་སྒྲུབ་ཐབས་རྣམ་གཉིས་དང༌། །ཚེ་འདིར་མཆོག་བརྙེས་མར་
མེ་མཛད་ཀྱི་གཞུང་། །ཐ་ག་ན་དང་རིན་ཆེན་འབྱུང་གནས་དང་། །དཔལ་འབྲས་རྡོ་རྗེ་
སྨན་པའི་ཞབས་དང་ནི། །ཀུན་ཏུ་བཟང་པོའི་གཞུང་གིས་ལེགས་བཤད་པ། །ཆོག་
ཁྲིག་རིམ་པ་དང་པོའི་གནད་རྣམས་ཀྱི། །དགོངས་པ་གསལ་བར་བྱེད་པ་འདི་སྦྱར་
བས། །འགྲོ་ཀུན་འདུས་པའི་ལམ་དུ་ལེགས་ཞུགས་ནས། །འཇམ་པའི་རྡོ་རྗེ་མྱུར་དུ་
འགྲུབ་པར་ཤོག །ཅེས་ཡེ་ཤེས་ཞབས་ཡབ་སྲས་ཀྱི་གཞུང་རྣམས་གུང་བསྒྲིགས་ནས་
-540-
-541-



ཐུགས་དགོངས་བཟང་པོས་ལས་དང་པོ་པ་རྣམས་ཀྱིས་ཀྱང་ཤིན་ཏུ་ཉམས་སུ་ལེན་བདེ་
བར་མཛད་པའི་ཕྱིར་རོ། །དེས་ན་སྒྲུབ་ཐབས་ཀུན་བཟང་ལས། དལ་འབྱོར་འདི་ནི་
ཤིན་ཏུ་གཡོ་བ་དང་། །འཇིག་རྟེན་སྐྱེ་བོ་དམ་པ་འཕྲད་རྙེད་དཀའ། །དེ་བས་ཤེས་རབ་
ཐབས་ལ་གཞོལ་བ་ཡིས། །ཡིད་ལ་བྱེད་པའི་མཆོག་དེ་བསྒྲུབ་པར་བྱ། །ཞེས་དལ་
འབྱོར་དོན་ཆེ་ཞིང་རྙེད་དཀའ་བ་ལ་སྙིང་པོ་ལེན་ཚུལ་ལ། བསྒྲུབ་པ་པོ་གང་གིས་གནས་
གང་དུ་ཚུལ་ཇི་ལྟར་ཉམས་སུ་ལེན་པ་གསུམ་གྱི་དང་པོ་ནི། ཀུན་བཟང་ལས། དེ་ལ་
སྔགས་པ་སྙིང་རྗེའི་སྟོབས་ཀྱིས་ནི། །བྱང་ཆུབ་མཆོག་ཏུ་སེམས་ནི་བསྐྱེད་པ་དང་། །
གཏོང་བ་ལ་སོགས་ཡོན་ཏན་རྣམས་ཀྱིས་བརྒྱན། །ཟབ་མོའི་ཚུལ་དག་ལ་ནི་ལྷག་པར་
མོས། །དཔལ་ལྡན་འདུས་པའི་དཀྱིལ་འཁོར་ཆོ་ག་ཡིས། །རང་གི་དབང་བསྐུར་ཕུན་
སུམ་ཚོགས་ལྡན་ཞིང་། །ཆོ་ག་བཞིན་དུ་རྗེས་གནང་ཐོབ་པ་ཡི། །བློ་དང་ལྡན་པས་རང་
སྔགས་མཉེས་པར་བྱ། །ཞེས་པའི་དོན་ལ་རྗེ་རིན་པོ་ཆེས་འདིར་སྒྲུབ་པ་པོ་བསམ་པ་
བྱང་ཆུབ་མཆོག་ཏུ་སེམས་བསྐྱེད་ཅིང་། སྤྱོད་པ་ཕ་རོལ་ཏུ་ཕྱིན་པ་དྲུག་ལ་སློབ་པ། ཟབ་
མོ་སྔགས་ཀྱི་ཚུལ་ལ་ཤིན་ཏུ་མོས་ཤིང་། འཇམ་པའི་རྡོ་རྗེའི་དཀྱིལ་འཁོར་དུ་དབང་
བསྐུར་བ་དང་རྗེས་སུ་གནང་བ་ལེགས་པར་ཐོབ་ཅིང་དམ་ཚིག་དང་སྡོམ་པ་རྣམས་ཚུལ་
བཞིན་དུ་བསྲུང་བས་ཞེས་གསུངས་པ་ལྟར་ལམ་ཐུན་མོང་བ་ལ་སྦྱངས་ཤིང་འདིའི་
དབང་བསྐུར་ལེགས་པར་ཐོབ་པ་སོགས་རྟེན་གྱི་སྒྲུབ་པ་པོ་མཚན་ཉིད་ཚང་བས།
གནས་གང་དུ་ཉམས་སུ་ལེན་ན། ལ་ལར་དྲི་མེད་ཆུ་ནི་ཕུན་ཚོགས་ཤིང་། །ཤིང་མཆོག་
མཛེས་པས་རྣམ་པར་བརྒྱན་པ་ཡི། །རི་བོའི་ཕྱོགས་གཅིག་ཏུ་ནི་བཅོམ་ལྡན་འདས། །
འཇམ་དབྱངས་ཞེས་བྱ་དེ་ལྟར་རབ་སྒྲུབ་བྱ། །ཞེས་པའི་དོན་ལ་རྗེ་རིན་པོ་ཆེས་ཇི་ལྟར་
- 542 -
གསུངས་པ་ལྟ་བུའི་གནས་སུ་བསམ་གཏན་གྱི་ཁང་པར་ཙན་དན་དང་གུར་ཀུམ་སོགས་
ཀྱིས་བྱུགས་ཤིང་དྲི་ཞིམ་པོའི་མེ་ཏོག་གཅལ་དུ་བཀྲམ། བསམ་གཏན་སྒོམ་པའི་མལ་
སྟན་ནང་ཚངས་ཅན་དང༌། བྲིས་སྐུ། ཕྱི་ནང་གི་མཆོད་པ། འདས་མ་འདས་ཀྱི་གཏོར་
མ། དམ་ཚིག་གི་རྡོར་དྲིལ་སོགས་ཡོ་བྱད་རྣམས་ཚོགས་པར་བྱས་ཏེ་བསྒྲུབ་པར་བྱའོ། །
ཇི་ལྟར་ཉམས་སུ་ལེན་པའི་ཚུལ་ལ་ཐུན་དངོས་དང་། ཐུན་མཚམས་གཉིས་ཀྱི། ཐུན་
དངོས་ལ། དང་པོ་སྦྱོར་བའི་ཏིང་ངེ་འཛིན་དང་། དཀྱིལ་འཁོར་རྒྱལ་མཆོག་གི་ཏིང་ངེ་
འཛིན་དང་། ལས་རྒྱལ་མཆོག་གི་ཏིང་ངེ་འཛིན་ཇི་ལྟར་ཉམས་སུ་ལེན་པའི་ཚུལ་གསུམ་
གྱི། དང་པོ་ལ་ཡང་སྦྱོར་བ་དང་། དངོས་གཞི་མངོན་རྟོགས་སྒོམ་ཚུལ་དངོས་གཉིས་
ལས། དང་པོ་ལ་སྔོན་འགྲོ་གཏོར་མ་ཇི་ལྟར་བྱ་བ། རྡོར་སེམས་སྒོམ་བཟླས། མཐུན་
རྐྱེན་ཚོགས་བསག་པ། འགལ་རྐྱེན་འགོག་པར་བྱེད་པའི་སྲུང་འཁོར་སྒོམ་ཚུལ་དང་
བཞི་ཡོད་པ་ལས། དང་པོ་ནི། འདིའི་རྒྱ་གཞུང་རྣམས་དང་རྗེ་རིན་པོ་ཆེའི་གསུང་ལ་
སྔོན་འགྲོ་གཏོར་མ་གསལ་བར་མ་བྱུང་ཡང་། གསང་འདུས་མི་བསྐྱོད་པའི་ཆོ་ག་ལ་རྗེ་
ཡབ་སྲས་རྣམས་ཀྱི་སྔོན་འགྲོ་གཏོར་མ་གནང་བའི་ཕྱག་བཞེས་འདུག་པ་ལྟར་འདིར་
ཡང་བྱ་ལ། དེ་ཡང་རང་གི་ཐ་མལ་གྱི་སྣང་ཞེན་སྐྱེ་སའི་གཞི་ཕུང་པོ་དང༌། དེ་ལ་
བཏགས་པའི་ང་ལ་སོགས་པ་རང་བཞིན་གྱིས་བདེན་པར་གྲུབ་པ་མེད་པའི་ཚུལ་མཐའ་
ཆོད་པར་བསམས་ནས་གང་ཟག་དང་ཆོས་ཀྱི་བདག་མེད་པ་ལ་སངས་རྒྱས་དང་སེམས་
ཅན་དབྱེར་མེད་པའི་ཚུལ་ལ་ངེས་པ་དྲངས་ནས། དེ་འདྲ་བའི་སྟོང་ཉིད་ངེས་པའི་ཤེས་
པ་ཡང་འབྲས་དུས་ཀྱི་ཡེ་ཤེས་ཆོས་སྐུ་དངོས་ཡིན་སྙམ་པའི་རིག་པ་ངར་དང་ལྡན་པས་
ཡེ་ཤེས་དེ་ཉིད་ཀྱི་གཟུང་རྣམ་འཇམ་དཔལ་རྡོ་རྗེ་ཡབ་ཡུམ་དུ་ཝལ་གྱིས་གསལ་བཏབ་
-543 -



ནས་དེ་ངའོ་སྙམ་པའི་ངང་ནས་རང་འདོད་ལྷ་ཡབ་ཡུམ་དུ་གསལ་བཞིན་པས་རྡོ་རྗེ་དང་
དྲིལ་བུའི་མཚོན་དོན་དྲན་པས་རྡོར་དྲིལ་བྱིན་བརླབས་དང་། འོག་ནས་འབྱུང་བ་ལྟར་
ནང་མཆོད་དང་། སྔོན་འགྲོའི་མཆོད་གཏོར་བྱིན་གྱིས་བརླབས་ནས་ཕྱོགས་སྐྱོང་སྤྱན་
དྲངས་ཏེ། འཇམ་རྡོར་ཡབ་ཡུམ་དུ་གསལ་བ་ལ་གཏོར་མ་ཕུལ་ལ་འཕྲིན་ལས་འཆོལ་
བ་རྣམས་འདོན་དཀྱུས་ལྟར་དང་། དམིགས་རིམ་ཚིག་དོན་རྣམས་ནི་མི་བསྐྱོད་པའི་ཁྲིད་
ཡིག་ན་བླ་མ་སྔ་མ་རྣམས་ཀྱིས་གསུངས་པ་ལྟར་བྱ་ཞིང་། རྡོ་རྗེ་སེམས་དཔའི་སྒོམ་
བཟླས་ཀྱང་དེ་དག་ཏུ་ཤེས་པར་བྱའོ། །བདག་བསྐྱེད་ཀྱི་མཆོད་པ་བྱིན་བརླབས།
འདོན་པ་དཀྱུས་ལྟར་བྱས་ནས། མཐུན་རྐྱེན་ཚོགས་བསོག་པ་ནི་འདི་ལྟར། དང་བར་
ནང་པར་སྙིང་གའི་ཟླ་དབུས་སུ། །དྲི་མེད་འོད་ཟེར་རབ་ཏུ་འཕྲོ་བའི་མཾ། །དེ་ཉིད་ཅེས་
བྱ་རྣམ་བཀོད་བརྩེར་ལྡན་པས། །སྒོ་ལ་ སོགས་པ་ཡང་དག་དག་པར་བྱ། །ཞེས་
གསུངས་པ་ལྟར་རང་འཇམ་དཔལ་རྡོ་རྗེར་གསལ་བའི་ནུ་མ་གཉིས་ཀྱི་དབུས་ཀྱི་ནང་
དུ། ཟླ་བའི་དཀྱིལ་འཁོར་གྱི་དབུས་སུ་དེ་ཁོ་ན་ཉིད་རྣམ་ཐར་སྒོ་གསུམ་གྱི་དོན་ཚང་
བའི་ཡི་གེ་མོ་དམར་སེར་འོད་ཟེར་རྣམ་པ་ལྔ་འཕྲོ་བ་ཞིག་བསྒོམས་ལ་དོན་དྲན་པར་
བྱའོ། །དེ་ལ་མ་ནི་སྟོང་པ་ཉིད་དང་དེའི་སྲོག་གི་ཨ་ནི་མཚན་མ་མེད་པ་དང་། ཐིག་ལེ་ནི་
སྨོན་པ་མེད་པའོ། །དེ་ལྟར་ཡང་དཀྱིལ་ཆོག་འཇིག་རྟེན་སྣང་བྱེད་ཀྱི་འགྲེལ་བ་ལས།
དེ་ལ་གསལ་བྱེད་ཀྱིས་ནི་སྟོང་པ་ཉིད་དུ་སྟོན་ཏོ། །དབྱངས་ཀྱི་ཡི་གེས་ནི་མཚན་མ་མེད་
པར་རོ། །ཐིག་ལེ་ནི་སྨོན་པ་མེད་པར་རོ། །ཞེས་གསུངས་སོ། །མཾ་སྙིང་ཁར་བསྒོམ་པའི་
དགོས་པ་ནི། སྒོ་ལ་སོགས་པ་ཡང་དག་དག་པར་བྱ། །ཞེས་པ་སྟེ། འདིའི་དོན་མཐར་
ཐུག་ཏུ་བཤད་ན། གསལ་བྱེད་ཀྱི་ཡི་གེ་མ་ནི་ཤེས་རབ་དོན་གྱི་འོད་གསལ་དང༌།
-544 -
དབྱངས་ཀྱི་ཡི་གེ་ཨ་ནི་ཐབས་ཀུན་རྫོབ་བདེན་པ་དག་པའི་སྒྱུ་ལུས་དང་། ཐིག་ལེ་ནི་དེ་
གཉིས་དབྱེར་མེད་ཟུང་འཇུག་སྟེ། ཡི་གེ་གཅིག་ལ་དེ་གསུམ་བསྡུས་པའི་མི་ཡིག་སྙིང་
ཁར་བསྒོམས་པས་འོག་ནས་འབྱུང་བའི་རྟེན་བརྟེན་པ་ཐམས་ཅད་རྡོ་རྗེ་གསུམ་མི་ཕྱེད་
པའི་རྣམ་རོལ་ཏུ་བལྟ་བའི་ཆེད་དུ་ཡིན་ཏེ། འགྲེལ་བ་དེ་ཉིད་ལས། ཤེས་རབ་དང་
ཐབས་ཀྱི་བདག་ཉིད་ཅན་དུ་མདོར་བསྡུས་པ་ཉིད་ཀྱི་ཡི་གེ་གཅིག་པའི་སྔགས་ཀྱི་དེ་ཁོ་
ན་ཉིད་གསུམ་རོ་གཅིག་པའི་ཚུལ་གྱིས་རང་ཉིད་དབྱེར་མི་ཕྱེད་པས་བྱ་བ་གཅིག་པ་ཉིད་
དུ་སྟོན་པར་བྱེད་པ་ཡིན་ནོ། །ཞེས་གསུངས་པའི་ཕྱིར་དང་། གཞན་ཡང་རྣམ་ཐར་སྒོ་
གསུམ་དང་། སོགས་ཁོངས་ནས་དྲན་པ་ཉེར་གཞག་སོགས་བྱང་ཕྱོགས་སོ་བདུན་པོ་
རྣམས་སྙིང་རྗེ་ཆེན་པོས་ཟིན་པར་བྱས་ནས་ཡུན་རིང་དུ་བསྒོམ་སྟེ། རང་རྒྱུད་ཀྱི་ལམ་དེ་
རྣམས་དང་པོ་སྦྱོར་བ་སོགས་ཀྱི་རྟེན་དང་བརྟེན་པའི་རྣམ་པར་ཤར་བར་བསྒོམ་པའི་
ཆེད་དུ་ཡིན་ཏེ། ཀུན་བཟང་གི་འགྲེལ་བ་ལས། སྒོ་ལ་སོགས་པ་ཡང་དག་དག་པར་བྱ།།
ཞེས་བྱ་བ་ལ་སོགས་པ་ལ་སྒོ་ནི་རྣམ་པར་ཐར་པའི་སྒོ་གསུམ་སྟེ། སྟོང་པ་ཉིད་དང་།
མཚན་མ་མེད་པ་དང༌། སྨོན་པ་མེད་པའི་མཚན་ཉིད་ཅན་ནོ། །དེ་ལ་སོགས་པ་ནི་དྲན་
པ་ཉེ་བར་བཞག་པ་ལ་སོགས་པ་གང་ཡིན་པ་དེ་དག་ནི་སྒོ་ལ་སོགས་པ་ཡིན་ལ། དེ་
ཉིད་ཡང་དག་པར་དག་པ་ནི་སྒོ་ལ་སོགས་པ་ཡང་དག་པར་དག་པ་སྟེ། དང་པོའི་སྦྱོར་
བ་ལ་སོགས་པའི་དངོས་པོར་གྱུར་པར་བྱས་ནས་དེ་བསྒོམ་པར་བྱའོ། །ཞེས་བྱ་བའི་
དོན་ཏོ་ཞེས་གསུངས་སོ། །གཞན་ཡང་མོ་ཡིག་གི་དོན་རྣམ་ཐར་སྒོ་གསུམ་ཡུན་རིང་དུ་
བསྒོམ་པ་ནི་ཡེ་ཤེས་ཀྱི་ཚོགས་དང་། ཚོགས་ཞིང་མཆོད་པ་ལ་སོགས་བསོད་ནམས་ཀྱི་
ཚོགས་ཡིན་ཏེ། བཞི་བརྒྱ་ལྔ་བཅུ་པའི་འགྲེལ་བ་ལས། དེ་ཡང་མདོར་བསྡུ་ན་ཡེ་ཤེས་
• 545 -



ཀྱི་ཚོགས་སོ། །དེའི་ཕྱིར་ཞེས་པ་དེའི་དོན་དུ་སྙིང་ཁར་གནས་པའི་ཟླ་བར་ཡི་གེ་མི་འོད་
ཟེར་གྱི་འཕྲེང་བ་འབར་བ་དང་ལྡན་པར་བསམས་ནས། དེའི་འོག་ཏུ་བསོད་ནམས་ཀྱི་
ཚོགས་ཀྱི་དོན་དུ་སྡིག་པ་བཤགས་པ་ལ་སོགས་པ་བྱའོ། །ཞེས་གསུངས་པའི་ཕྱིར། དེ་
ལྟར་རང་གི་སྙིང་ཁའི་མཾ་དམར་སེར་དེ་བཞིན་གཤེགས་པ་ཐམས་ཅད་ཀྱི་གསང་བ་
གསུམ་འདུས་པའི་བདག་ཉིད་ལས་འོད་ཟེར་སྣ་ལྔའི་ཚོགས་སྤྲོས་པས། ཕྱོགས་བཅུ་
དང་དུས་གསུམ་གྱི་སངས་རྒྱས་དང་བྱང་ཆུབ་སེམས་དཔའ་ཞིང་ཁམས་དང་བཅས་པ་
གསལ་བར་བྱས་ནས། དེ་ཐམས་ཅད་ཀྱི་མདུན་ན་བདག་ཉིད་མངོན་སུམ་དུ་གནས་པ་
ལྟ་བུར་དམིགས་ནས་མཆོད་པ་འབུལ་བ་དང༌། སྡིག་པ་བཤགས་པ་སོགས་བྱ་སྟེ།
བསམ་གཏན་གནས་སུ་བདེ་བའི་སྟན་ལ་ནི། །གནས་ནས་དུས་གསུམ་བཞུགས་པའི་
སངས་རྒྱས་རྣམས། །དམིགས་ཏེ་སྣ་ཚོགས་མཆོད་པའི་སྤྲིན་རྣམས་ནི། །དང་པོར་སྤྲོ་
སོགས་བློ་ལྡན་གྱིས་བྱ་ཞིང་། །དགེ་བ་རྣམས་ནི་འཕེལ་བར་བྱ་བའི་ཕྱིར། །སྡིག་པ་
དག་ནི་བཤགས་པ་ལ་སོགས་བྱ། །ཞེས་གསུངས་པའི་ཕྱིར། འདིར་བུ་སྟོན་རིན་པོ་
ཆེའི་བཞེད་པ་ལྟར། ཚོགས་ཞིང་ཐམས་ཅད་དཀྱིལ་འཁོར་པའི་རྣམ་པར་མདུན་དུ་སྤྱན་
དྲངས་ཀྱང་ཆོག་པར་མངོན་ནོ། །དེ་ནས་མཾ་ཡིག་ལས་འཕྲོས་པའི་འོད་ཟེར་གྱི་སྣེ་ལ་
གཟུགས་རྡོ་རྗེ་མ་དང་མེ་ཏོག་མ་སོགས་སྤྲོས་ནས། དེ་བཞིན་གཤེགས་པ་ཐམས་ཅད་
གཟུགས་ཀྱི་མཆོད་པའི་སྤྲིན་རྒྱ་མཚོ་འཕྲོ་བ་དམ་ཚིག་གི་དཔལ་དུ་བཞེས་ཞེས་སོགས་
སྔགས་དོན་དྲན་ཞིང་དམིགས་པ་གསལ་བས་འདོད་ཡོན་ལྔ་ཉེར་སྤྱོད་རོལ་མོ་དང་
བཅས་པ་ཕུལ་ལ། དགྱེས་བཞིན་སྤྱད་པར་བསམ་མོ། །དེ་ནས་གང་ཞིག་ཐོག་མེད་
ཅེས་སོགས་བརྗོད་ཅིང༌། འཁོར་བ་ཐོག་མ་མེད་པ་ནས་སེམས་ཅན་གྱི་ཆུ་ཀླུང་ཀུན་
རྫོབ་པའི་རང་བཞིན་དྭངས་པ་ལ། དུག་གསུམ་གྱི་རྟོག་པས་བསགས་པའི་སྡིག་སྒྲིབ་ཀྱི་
རྙོག་པ་རྣམས། ཐུགས་རྗེ་ཆེ་ལྡན་རྒྱལ་བ་སྲས་བཅས་རྣམས་ཀྱི་སྤྱན་སྔར་སྟོབས་བཞི་
ཚང་བའི་སྒོ་ནས་བཤགས་པར་བྱའོ། །དེ་ནས་རྫོགས་སངས་རྒྱས་དང་ཞེས་སོགས་
བརྗོད་ཅིང་། སངས་རྒྱས་དང་བྱང་ཆུབ་སེམས་དཔའ་དང་། ཉན་རང་འཕགས་པ་དང་།
གཞན་སོ་སོ་སྐྱེ་བོས་དགེ་བ་གང་བསགས་པ་ལ་སྙིང་ནས་ཡི་རངས་ཤིང་། དེས་མཚོན་
པའི་དགེ་བ་ཅི་བགྱིས་པ་ཐམས་ཅད་བླ་ན་མེད་པའི་བྱང་ཆུབ་ཀྱི་རྒྱུར་བསྔོ་བར་བགྱིའོ།།
དེ་ནས་ཡིད་ཀྱི་རོལ་པ་ཞེས་སོགས་བརྗོད་ཅིང་། ཡིད་ཀྱི་རོལ་པའམ་གོམས་པ་ཟླ་བའི་
ཆ་ཤས་འཕེལ་བ་ལྟར་ལས་དང་པོ་པའི་ས་ནས་ཇེ་འཕེལ་དུ་སོང་བས་སྒྲུབ་པའི་སྙིང་རྗེ་
ཆེན་པོ་སོགས་ཐབས་དང་ཤེས་རབ་ཟུང་དུ་འཇུག་པའི་ཡོན་ཏན་མཐའ་ཡས་པ་རང་གི་
ཡིད་ལ་གནས་པའི་བདེ་གཤེགས་རྣམས་ལ་དུས་རྟག་ཏུ་སྐྱབས་སུ་མཆིའོ། །འདིར་རང་
གི་ཡིད་ཅེས་པ་སངས་རྒྱས་ལ་སྦྱར་བ་དང་། སྒྲུབ་པ་པོ་ལ་སྦྱོར་བ་གཉིས་ལས་སྔ་མ་
ལྟར་བྱས་སོ། །རྟོག་པ་མ་ལུས་པ་ལས་ཞེས་སོགས་བརྗོད་ཅིང་། རྟོག་པ་མ་ལུས་པས་
བསླད་པ་མ་ཞུགས་པའི་མཉམ་གཞག་ཡེ་ཤེས་རྒྱལ་སྲས་རྣམས་ཀྱི་ཡོན་ཏན་ཕུན་སུམ་
ཚོགས་པའི་གཞི་ལམ་བདེན་དང་ལམ་བདེན་དེ་ཉིད་ཀྱི་ཆོས་ཉིད་དངོས་པོ་ཀུན་གྱི་རང་
བཞིན་དང་དབྱེར་མེད་པ་འགོག་བདེན་ཏེ་དམ་པའི་ཆོས་ལ་སྐྱབས་སུ་མཆིའོ། །འཆིང་
བ་རྣམས་ལས་ཞེས་སོགས་བརྗོད་ཅིང་། མཐོང་སྤངས་སོགས་རང་རང་གི་ངོ་སྐལ་གྱི་
འཆིང་བ་དེ་དང་དེ་ལས་གྲོལ་ཞིང་། ཐུགས་སྙིང་རྗེ་མཆོག་གི་གཞན་དབང་དུ་སོང་བས་
བསྐྲུན་པའི་ཚོགས་གཉིས་ཀྱི་དཔལ་དང་ལྡན་ལ། རབ་ཏུ་བྱུང་བའི་བརྟུལ་ཞུགས་ཅན་
ཉན་རང་འཕགས་པ་རྣམས་ལས་ཁྱད་པར་དུ་འཕགས་པའི་དབང་པོ་སྟེ། ས་རབ་ཏུ་
-547-
- 546 -



དགའ་བ་སོགས་ལ་བཞུགས་པའི་བྱང་ཆུབ་སེམས་དཔའ་རྣམས་ལ་སྐྱབས་སུ་མཆིའོ། །
བསམ་དང་རྣམ་པར་སྨིན་པ་ཞེས་སོགས་བརྗོད་ཅིང་། རྒྱུའི་དུས་སུ་བསམ་པ་རྣམ་པར་
དག་པས་འབྲས་བུའི་དུས་སུ་རྣམ་པར་སྨིན་པ་དག་པའི་བྱང་ཆུབ་ཀྱི་སེམས། སྒྲིབ་པ་
གཉིས་ཀྱི་བག་ཆགས་རྩ་བ་ནས་འབྱིན་བར་བྱེད་པ་སེམས་ཅན་ཐམས་ཅད་ཀྱི་དོན་དུ་
སངས་རྒྱས་ཐོབ་པར་བྱའོ། །སྙམ་པའི་འདུན་པ་དུ་རེ་བ་འདི་རང་ཉིད་ལྷག་པར་མོས་
པས་རྣམ་པར་བརྒྱན་ནས་བསྐྱེད་པར་བགྱིའོ། །བསམ་དང་ཞེས་པ་སྨོན་སེམས། རྣམ་
པར་སྨིན་པ་དག་པ་འཇུག་སེམས་ལ་བཤད་ཀྱང་ཆོག་གོ །དེ་ནས་བདེ་གཤེགས་སྲས་
བཅས་རྣམས་ ཀྱི་ལམ་གཅིག་པུ། །ཞེས་སོགས་བརྗོད་ཅིང་། དུས་གསུམ་གྱི་བདེ་
གཤེགས་སྲས་བཅས་གང་ནས་གཤེགས་པའི་ལམ་གཅིག་པུ་སྦྱིན་སོགས་ཕར་ཕྱིན་
བཅུ་རྣམ་དཀར་ཡོན་ཏན་ཐམས་ཅད་འདུས་པའི་ཚུལ་ཅན་ཞེས་པའམ། གཟུང་འཛིན་
གྱིས་མ་བསླད་པས་རྣམ་པར་དཀར་ཞེས་པ་དང་། ཚུལ་ཞེས་པ་མི་དགེ་བ་བཅུ་སྤོང་ལ་
ཡང་གསུངས་པས། དེ་རྣམས་ཕར་ཕྱིན་ཐེག་པ་ལས་ཁྱད་པར་དུ་གྱུར་པ་དཀྱིལ་འཁོར་
གྱི་ལྷ་དེ་དང་དེའི་ངོ་བོར་མོས་པའི་བློས་ད་ནས་བཟུང་སྟེ་རྣམ་པ་ཐམས་ཅད་དུ་གཟུང་
བར་བགྱིའོ། །སྙམ་དུ་བསམ་མོ། །སྤྲོ་ན་རིགས་ལྔའི་སྡོམ་བཟུང་ཡང་བྱས་ན་དགོས་པ་
ཆེའོ། །དེ་ལྟར་ན་མཆོད་པ། སྡིག་བཤགས། ཡི་ རང་ བསྔོ་བ་སྐྱབས་འགྲོ་སེམས་
བསྐྱེད། ལམ་ལ་བརྟེན་པར་ཡིད་དམ་འཆའ་བ་རྣམས་ནི་མཐུན་རྐྱེན་ཚོགས་བསག་
པའོ། །འདི་ལ་རྗེ་རིན་པོ་ཆེས། འདི་མན་སྙེ་ལྟར་ན། གནས་བཟང་པོར་ལུས་བཟང་པོ་
ལེན་པའི་ལས་བཟང་པོ་གསོག་པའི་རྟེན་དང་འདྲ་བའོ། །ཞེས་གསུངས་པས། དཔེར་
ན་མི་ཞིག་གིས་ཚེ་འདིར་ཚུལ་ཁྲིམས་རྣམ་དག་བསྲུང་བ་སོགས་ལས་བཟང་པོ་
- 548-
བསགས་ནས་སྨོན་ལམ་རྣམ་པར་དག་པས་མཚམས་སྦྱར་བས། ཚེ་འདིའི་མཇུག་ཏུ་
འབྱུང་བ་རིམ་གྱིས་ཐིམ་ནས་འཆི་བ་འོད་གསལ་མངོན་དུ་གྱུར་ཏེ། དེ་མ་ཐག་བར་དོའི་
ཡིད་ལུས་དབང་པོ་ཀུན་ཚང་གྲུབ་པ་དེ་འཛམ་བུ་གླིང་ལྟ་བུར་ཕ་མ་ཉལ་པོ་བྱེད་པའི་ཁུ་
ཁྲག་གི་དབུས་སུ་ཞུགས་པས་ཕུང་ཁམས་རྣམས་འཕེལ་ནས་ཕྱིར་སྐྱེ་བ་ལྟར། འདིར་
ཡང་སྒྲུབ་པ་པོ་མཚན་ཉིད་ཚང་བས་ཚོགས་ཞིང་ལ་ཚོགས་མཐའ་ཡས་པ་བསགས་ནས་
འཇམ་དཔལ་དབྱངས་ཀྱི་གོ་འཕང་ཐོབ་པའི་འདུན་པ་ཤུགས་དྲག་པོ་བཏང་ནས། རྣམ་
ཐར་སྒོ་གསུམ་གྱི་དོན་དྲན་པའི་ཆོས་སྐུའི་ལམ་འཁྱེར་དང་། ཡི་གེ་གསུམ་ཧོ་གཉིས་
ཀྱིས་བཅིངས་པར་བསྐྱེད་པ་བར་དོའི་ལམ་འཁྱེར་དང༌། འཛམ་བུ་གླིང་དང་འདྲ་བའི་
གཞལ་ཡས་ཁང་གི་དབུས་སུ་ཕ་མ་དང་འདྲ་བའི་རྒྱུ་རྡོ་རྗེ་འཛིན་པ་ཡབ་ཡུམ་གྱི་མངལ་
དུ་ཞུགས་པ་ཀླུས་བསྐུལ་བས་སྐུ་རྫོགས་པར་བསྐྱེད་པ་སྐྱེ་བ་སྤྲུལ་སྐུའི་ལམ་འཁྱེར་སྒོམ་
པ་ཡིན་ལ། དེ་ལྟར་གཞིའི་སྐྱེ་འཆི་བར་དོ་གསུམ་དང་རྣམ་པ་མཐུན་པའི་ལམ་བསྒོམས་
པས་སྒྲུབ་པ་པོ་རང་ལ་མ་འོངས་པ་ན་འབྱུང་བའི་སྐྱེ་ཤི་བར་དོ་གསུམ་མངོན་འགྱུར་བ་
བསྐྱེད་རིམ་གྱིས་མགོ་མནན། དེ་གསུམ་རྫོགས་རིམ་གྱིས་ལམ་དུས་ཀྱི་སྐུ་གསུམ་
དངོས་གནས་པར་བསྒྱུར་བའི་རྒྱུནུ་འབྲས་དུས་ཀྱི་སྐུ་གསུམ་དུ་ཚེ་གཅིག་ལ་སྒྱུར་བར་
བྱེད་པ་ནི་གསང་སྔགས་བླ་མེད་ཁོ་ནའི་ཁྱད་ཆོས་བླ་ན་མེད་པ་ཡིན་ནོ། །དེ་ལྟར་ན་
གཉིས་པ་དང་པོ་སྦྱོར་བའི་རྣལ་འབྱོར་དངོས་ལ་འཆི་བ་ཆོས་སྐུར་འཁྱེར་བའི་ཉམས་
ལེན། བར་དོ་ལོངས་སྐུར་འཁྱེར་བའི་ཉམས་ལེན། སྐྱེ་བ་སྤྲུལ་སྐུར་འཁྱེར་བའི་ཉམས་
ལེན། སྐུ་གསུམ་གྱི་གོ་འཕང་དེ་ཡང་འདོད་ཆགས་ལམ་བྱེད་ཀྱིས་མྱུར་དུ་ཐོབ་པར་
བསྟན་པའི་ཕྱིར་རིག་མ་དང་སྙོམས་པར་འཇུག་པ་དང་བཞིའོ། །
- 549



དང་པོ་ནི། འོག་ནས་འབྱུང་བའི་ཉམས་ལེན་ཐམས་ཅད་སངས་རྒྱས་ཀྱི་རྒྱུར་
ངེས་པ་ཅན་དུ་འགྱུར་བ་ལ་ཚིག་བྱང་བ་ཙམ་དང་དམིགས་པ་གསལ་བ་ཙམ་ཞིག་གིས་
མི་ཆོག་པར་སྙིང་རྗེ་ཆེན་པོ་དང་བྱང་ཆུབ་ཀྱི་སེམས་ཤུགས་དྲག་པོའི་རྩི་མ་ཡལ་བའི་
ངང་ནས་སྒོམ་པ་ངེས་པར་དགོས་ཏེ། ལག་ན་རྡོ་རྗེ་དབང་བསྐུར་བའི་རྒྱུད་ལས།
གསང་བ་པའི་བདག་པོ་ཐམས་ཅད་མཁྱེན་པའི་ཡེ་ཤེས་དེ་ནི་སྙིང་རྗེའི་རྩ་བ་ལས་བྱུང་
བ་ཡིན། བྱང་ཆུབ་ཀྱི་སེམས་ཀྱི་རྒྱུ་ལས་བྱུང་བ་ཡིན། ཐབས་ཀྱི་མཐར་ཕྱིན་པ་ཡིན་
ཞེས་དང་། མདོ་སྡོང་པོ་བཀོད་པ་ལས། རིགས་ཀྱི་བུ། བྱང་ཆུབ་ཀྱི་སེམས་ནི་སངས་
རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །ཞེས་གསུངས་ཤིང་། འདི་ཉིད་ལས་ཀྱང་།
སྙིང་རྗེས་འཇིག་རྟེན་འདི་ནི་མ་ལུས་པ། །ལྟ་བའི་དྲ་བས་བཅིངས་ལ་དམིགས་ནས་ནི།།
ཡང་དག་བྱང་ཆུབ་སེམས་ནི་མཉམ་མེད་པ། །སྔགས་པས་ཆོ་ག་དེ་ལྟར་བསྒོམ་པར་བྱ།།
ཞེས་དང༌། འགྲེལ་བ་ལས་ཀྱང་། སངས་རྒྱས་ཉིད་སྒྲུབ་པ་ལ་སྙིང་རྗེ་གཙོ་བོ་ཉིད་དུ་
བསྟན་པ་དང་ཡང་དེ་རྒྱུ་ཉིད་དུ་བསྟན་པར་བྱ་བའི་ཕྱིར། སྙིང་རྗེ་ཞེས་བྱ་བ་གསུངས་སོ།
ཞེས་དང་། ཡང་དག་བྱང་ཆུབ་སེམས་ནི་མཉམ་མེད་པ། །ཞེས་བྱ་བ་ནི་འཇུག་པ་བྱུང་
ཆུབ་ཀྱི་སེམས་ཡིན་པའི་ཕྱིར། ཞེས་གསུངས་པའི་ཕྱིར། དེས་ན་དགེ་བའི་བཤེས་
གཉེན་པོ་ཏོ་བ་ཆེན་པོས། ངས་འདུས་པ་འཕགས་ལུགས་ལ་བལྟ་རྟོག་རེ་བྱས་པས་ཕ་
རོལ་ཏུ་ཕྱིན་པ་ལ་ལྷག་པར་དུ་དད་པ་ཞིག་བྱུང་། འདིའི་ཕག་ན་ལམ་མང་པོ་གབ་ནས་
འདུག ནན་ཏར་ན་ལམ་དྲང་པོ་ཁོ་ནར་སྟོན་པ་ཕ་རོལ་ཏུ་ཕྱིན་པ་ཡིན། ཞེས་གསུངས།
རྗེ་རིན་པོ་ཆེས་ཀྱང་། བསམ་གཏན་པ་རྣམས་ཀྱང་ངེས་འབྱུང་དང་སེམས་བསྐྱེད་ཐར་
པ་དང་ཐམས་ཅད་མཁྱེན་པའི་རྩ་བར་འདུག་པ་ལ། དེ་གཉིས་དགོས་ཟེར་ཡང་དེ་ཉིད་
ཀྱི་གོ་བ་ཙམ་ལ་མྱོང་བ་ཐོན་པར་བསམས་ནས། འདི་གཉིས་སྔོན་ལ་མྱོང་བ་ཐོན་པ་རེ་
མི་བྱེད་པར། འདི་གཉིས་ལས་རྩ་རླུང་སོགས་ཀྱི་དམིགས་པ་ཁ་ཅིག་ལ་ཟབ་ཟབ་པོར་
འཁྲུལ་ནས་གཙོ་བོར་མི་བྱེད། ཅེས་གསུངས་སོ། །དེའི་ཕྱིར་ལམ་ཐུན་མོང་བའི་ངེས་
འབྱུང་དང་སྙིང་རྗེ་དང་། བྱང་ཆུབ་ཀྱི་སེམས་དང་། ལྟ་བ་རྣམས་མྱོང་བ་ལ་བསྐོར་ནས།
སྒྲུབ་ཐབས་ཀྱི་ཚིག་ལ་བརྟེན་ནས་དོན་བསམ་པ་ལ། དེ་ནས་སྙིང་རྗེ་ཆེན་པོས་ཞེས་
སོགས་བརྗོད་ཅིང༌། སྙིང་རྗེས་དྲངས་ཏེ་འཇུག་སེམས་བསྐྱེད་ཚུལ་ནི། སྐྱེ་གནས་བཞི་
དང་རིགས་དྲུག་གིས་བསྡུས་པའི་མར་གྱུར་པའི་སེམས་ཅན་མ་ལུས་པ་ལ་དམིགས་
ནས། འདི་རྣམས་སྡུག་བསྔལ་གསུམ་གྱིས་མནར་བ་ནི་རྒྱུ་ལས་ཉོན་གཉིས་དང་། དེའི་
ནང་ནས་ཉོན་མོངས། དེའི་ནང་ནས་འཇིག་ལྟ་རྩ་བར་གྱུར་པའི། རྟག་ཆད་ཀྱི་དྲ་བ་
དྲུག་ཅུ་རྩ་བཞི་ནི་རྒྱའམ་དྲ་བ་ལྟ་བུ་ཡིན་ལ། དེས་བཅིངས་པས་ཐོག་མ་མེད་པ་ནས་ད་
ལྟའི་བར་དུ་འཁོར། ད་དུང་ཡང་རང་གི་གཉེན་པོ་མ་བསྒོམས་ན་ཕྱི་མའི་མཐའི་བར་དུ་
འཁོར། འཁོར་ཚུལ་ནི་ཀྱེ་མ་ནི་ངོ་མཚར་བའམ་ཉམ་ཐག་པའི་ཚིག་སྟེ། སེམས་ཅན་
འདི་རྣམས་ནི་ཕུང་པོ་ལྔའམ་བཞི་ལ་བཏགས། དེ་ཡང་རྣམ་པར་ཤེས་པ་ལ་གཙོ་བོར་
བཏགས། རྣམ་པར་ཤེས་པའི་ཀུན་རྫོབ་པའི་ངོ་བོ་གསལ་ཞིང་རིག་པ། དོན་དམ་པའི་
ངོ་བོ་སྤྲོས་པའི་མཐའ་ཐམས་ཅད་དང་བྲལ་བའི་དེ་བཞིན་ཉིད། དེ་བཞིན་གཤེགས་
པའི་དེ་བཞིན་ཉིད་དང་ངོ་བོ་དབྱེར་མེད་པ། གཉེན་པོ་བསྒོམ་པ་ལ་མ་ལྟོས་པར་རང་
བཞིན་གྱིས་གྲུབ་པའམ་བདེན་པར་གྲུབ་པས་བདེན་པ་ཀུན་ནས་ཉོན་མོངས་པ་ཐམས་
ཅད་ལས་འདས་པ་ཡིན་དུ་ཟིན་ཡང་སེམས་ཅན་རང་རང་གི་སེམས་ཀྱི་གནས་ལུགས་
རང་ཉིད་ཀྱིས་མ་ཤེས་པས་འཁོར་ཞིང་། རང་རང་གི་གནས་ལུགས་མཐར་ཐུག་པ་རང་
- 551 -
•550 -



ཉིད་ཀྱིས་རྟོགས་ཟིན་གོམས་པར་བྱས་ན། སེམས་ལས་སྐྱེས་པའི་གློ་བུར་གྱི་དྲི་མ་བག་
ཆགས་དང་བཅས་པ་ཟད་པར་འགྱུར་ཞིང་། དེ་ཟད་པ་ལ་ཐར་པ་དང་སངས་རྒྱས་ཞེས་
བརྗོད་ཀྱི་དེ་ལས་གཞན་དུ་སངས་རྒྱས་མེད་པས་སངས་རྒྱས་ཀྱིས་རིགས་སམ་རྒྱུ་རང་
ལ་གནས་བཞིན་དུ་སྡུག་བསྔལ་མུ་མཐའ་མེད་པ་མྱོང་བ་ཡིན་ན། །དེ་བདག་གིས་རིང་
པོར་མི་ཐོགས་པར་དོན་འདི་སེམས་ཅན་རྣམས་ཀྱིས་ཇི་ལྟར་ཁོང་དུ་ཆུད་པར་བྱ་སྙམ་དུ་
བསམས་ལ། དེ་ནས་སྔོན་ལ་རང་ཉིད་ལྟ་བའི་དྲ་བས་བཅིངས་པ་ལས་ཐར་པ་སངས་
རྒྱས་ཀྱི་གོ་འཕང་ཐོབ་པར་བྱ་དགོས། དེ་ལ་ཡང་སྔོན་དུ་སྟོང་པའི་མཚན་ཉིད་ཅན་གྱི་
བྱང་ཆུབ་ཀྱི་སེམས་བསྒོམ་པར་བྱའོ། །ངོ་བོ་ཉིད་དང་བྲལ་ཕྱིར་སྟོང་པ་སྟེ། །རང་
བཞིན་རྒྱུ་དང་བྲལ་བས་མཚན་མ་མེད། །རྟོག་པ་རྣམས་དང་བྲལ་ཕྱིར་དངོས་པོ་ནི། །
མ་ལུས་སྨོན་པ་ལས་ནི་ངེས་པར་གྲོལ། །ཞེས་གསུངས་པའི་དོན་ལྟར་བསྒོམ་པར་བྱ་སྟེ།
འདིར་རྣལ་འབྱོར་སྤྱོད་པའི་དབུ་མ་པའི་ལུགས་ཡིན་པས། སྔོན་པོ་སོགས་གཟུང་བ་
རྣམས་རང་འཛིན་པའི་ཚད་མ་དང་རྫས་གཅིག་ཏུ་གྲུབ་པས་ཕྱི་དོན་མེད་པ་དང༌།
གཅིག་དང་དུ་མ་སོགས་དབུ་མའི་རིགས་པས་དཔྱད་ན་ཤེས་པ་རྣམས་ཀྱང་དོན་དམ་
པར་རང་བཞིན་མེད་པ་ནི་སྟོང་པ་ཉིད་ཀྱི་དོན་དང༌། རང་བཞིན་དང་། གཙོ་བོ་དང༌།
བདག་རྟག་པ་དང་། དབང་ཕྱུག་སོགས་ཀྱི་རྒྱུས་མ་བྱས་ཤིང་། དོན་དམ་པར་རྒྱུ་དང་
རྐྱེན་གང་གིས་ཀྱང་དངོས་པོ་རྣམས་མ་བྱས་པས་མཚན་མ་མེད་པ་དང་། ངོ་བོ་དང་རྒྱུ་
བདེན་པར་མ་གྲུབ་པའི་འབྲས་བུ་བདེན་པར་གྲུབ་པ་མེད་པས་འབྲས་བུ་ལ་སྨོན་པ་
མེད་པ་སྟེ། མདོར་ན་ཕྱི་ནང་གི་དངོས་པོ་ང་དང་ང་ཡིར་སྣང་ཞིང་ཞེན་པའི་གཞི་འདི་
རྣམས་རང་ཅག་སོ་སོ་སྐྱེ་བོ་ལ་ངོ་བོ་རྒྱུ་འབྲས་སུ་བདེན་པར་ཞེན་པ་ལྟར་གྲུབ་པ་རྡུལ་
བ 552 -
ཙམ་ཡང་མེད་དོ་སྙམ་དུ་ངེས་པ་ཤུགས་དྲག་དྲངས་ནས་བསྒོམ་པར་བྱའོ། །དེ་ལྟར་ཡང་
ཀུན་ཏུ་བཟང་མོའི་འགྲེལ་བ་ལས། བསྒོམ་པའི་ཆོག་བརྗོད་པ་ངོ་བོ་བྲལ་ཕྱིར་ཞེས་བྱ་
བ་ལ་སོགས་པའོ། ། གཟུང་བ་དང་འཛིན་པ་དང་གཅིག་དང་དུ་མ་ལ་སོགས་པའི་ངོ་བོ་
དང་བྲལ་བའི་ཕྱིར། དངོས་པོ་མ་ལུས་པ་སྟོང་པ་ཉིད་ཡིན་ནོ། །དེ་བཞིན་དུ་དཔྱད་ཅིང་
ཟིན་པའི་རྒྱུ་དང་མི་ལྡན་པའི་ཕྱིར་ན་མཚན་མ་མེད་པ་ཡིན་ནོ། །ཐ་སྙད་པའི་རྒྱུ་ནི་མ་
བཀག་གོ་ཞེས་ནིའི་སྒྲས་བསྟན་ཏོ། །དཔྱད་པ་ནི་ལྷ་དང་མི་ལ་སོགས་པའི་འགྲོ་བ་དང་
བདེ་བ་ལ་སོགས་པ་ལ་རྣམ་པར་རྟོག་པ་སྟེ། དེ་དང་བྲལ་བའི་ཕྱིར་ན་མ་ལུས་པའི་
དངོས་པོ་རྣམས་སྨོན་པ་ལས་ནི་ངེས་པར་གྲོལ་ཏེ། ཞེས་དང་། རྣམ་པར་ཐར་པའི་སྒོ་
རྣམ་པ་འདི་གསུམ་ཀ་ཡང་ཚིག་གིས་དོན་ཐམས་ཅད་སྟོང་པ་ཉིད་ཁོ་ནས་འགྲུབ་བོ། །
ཞེས་གསུངས་སོ། །དེ་ལྟར་རྣམ་ཐར་སྒོ་གསུམ་གྱི་དོན་གང་ཟག་དང་ཆོས་ཀྱི་བདག་
མེད་པ་ལ་ངེས་པ་དྲངས་ནས་རང་འཇམ་དཔལ་རྡོ་རྗེར་གསལ་བའི་ཐུགས་ཀའི་མཾ་ཡིག་
ལས་འོད་ཟེར་འཕྲོས་པས་སྣོད་བཅུད་ཐམས་ཅད་གསལ་བརབྱས་ཏེ། སྣོད་རྣམས་
བཅུད་དང་། བཅུད་རྣམས་རང་དང་། རང་ཡང་མཾ་ཡིག་དང་། དེ་ཡང་ཇེ་ཕྲར་གྱུར་ནས་
སྟོང་པར་མོས་ཤིང་དེ་མ་ཐག་སྔར་ནས་རྟོགས་ཟིན་པའི་ལྟ་བ་དྲན་པར་བྱས་ལ། རང་
གི་སེམས་དང་དེ་ཁོ་ན་ཉིད་རོ་གཅིག་ཏུ་སོང་བའི་བདག་ཉིད་ཅན་དེ་ངའོ་སྙམ་དུ་
བསམས་ལ། འབྲས་དུས་ཀྱི་ཆོས་སྐུ་ལ་ང་རྒྱལ་བཞག་སྟེ། དེ་བརྟན་བྱེད་དུ་ༀ་ཤུ་རྩ་
ཏའི་སྔགས་བརྗོད་བར་བྱའོ། །སྔགས་དོན་ནི་རང་གི་སེམས་དང་ཞེས་སོགས་བཤད་མ་
ཐག་པ་དེ་ཉིད་དེ། འདིར་ལྟ་བ་བསྒོམ་པ་དང་། སྣང་བ་རྣམས་སྡུད་པ་གཉིས་སྦྲགས་
ནས་ཆོས་སྐུའི་ང་རྒྱལ་འཇོག་པ་ནི། གཞི་ལ་འབྱུང་བ་རྣམས་ཀྱི་རླུང་རིམ་གྱིས་ཐིམ་ནས་
-553 -



འཆི་བ་འོད་གསལ་འཆར་བ་དང་མཚུངས་ཤིང༌། ལས་ཉོན་གྱིས་འཆི་བ་སྦྱོང་། རྫོགས་
རིམ་གྱིས་དཔེ་དང་དོན་གྱི་འོད་གསལ་འགྲུབ་པའི་ནུས་པ་སྨིན་པར་བྱེད་ཅིང་། མཐར་
ཆོས་སྐུ་མངོན་དུ་བྱེད་པའི་རྒྱུ་བྱེད། འོག་ནས་རྟེན་དང་བརྟེན་པའི་ལྷའི་འཁོར་ལོ་
བསྒོམ་པ་ལ་ཐ་མལ་གྱི་སྣང་ཞེན་འགོག་པའི་ཆེད་དུ་ཡིན་ཏེ། འདི་ལ་རྗེ་རིན་པོ་ཆེས་
འོད་གསལ་འཆི་བ་དང་མཐུན་པར་སྒོམ་པ་གནས་གྱུར་པའི་རྣལ་འབྱོར་རོ། །ཞེས་
གསུངས་པའི་ཕྱིར། །
གཉིས་པ་བར་དོ་ལོངས་སྐུར་འཁྱེར་བའི་ལམ་འཁྱེར་ནི། བཤད་མ་ཐག་པའི་
ཆོས་སྐུའི་ང་རྒྱལ་གྱི་ངང་ནས་སྟོང་པ་ཉིད་ལ་ཞུགས་པའི་རང་གི་སེམས་མདུན་གྱི་ནམ་
ཁར་ཟླ་བའི་དཀྱིལ་འཁོར་གྱི་སྟེང་དུ། དབུས་སུ་ཧཱུཾ་སྔོན་པོ། དེའི་གཡས་སུ་ཨོཾ་དཀར་
པོ། ཧཱུྃ་གི་གཡོན་དུ་ཨཱཋདམར་པོ། ཧོ་ཡིག་དམར་སེར་གཉིས་ཀྱིས་མཐའ་བརྟེན་པ་སྟེ།
ཧོ་ཨོཾ་ཧཱུྃ་ཨཱ༔ ཧོའི་རྣམ་པ་ཅན་ནམ། ཡང་ན་ཨོཾ་ཨཱ༔ཧཱུྃ། ཞེས་འཕྲེད་ལ་བསྒྲིགས་པ་དང་།
བརྩེགས་པའི་རྣམ་པ་ཅན་གང་བྱས་ཀྱང་ཆོག་པ་འདྲའོ། །དེ་འདྲ་བའི་ཡི་གེ་ལྔ་ངའོ་སྙམ་
དུ་བསམ་མོ། །འདི་ནི་གཞི་ལ་འཆི་བ་འོད་གསལ་ལས་བར་དོའི་ཡིད་ལུས་ཆགས་པས་
བཅིངས་པ་འགྲུབ་པ་དང་རྣམ་པ་མཐུན་ཞིང་། རང་ལ་མ་འོངས་པ་ན་ལས་ཉོན་གྱིས་
བར་དོ་འབྱུང་བ་སྦྱོང་། རྫོགས་རིམ་པའི་དག་པ་དང་མ་དག་པའི་སྒྱུ་མའི་སྐུ་འགྲུབ་པའི་
དགེ་རྩ་སྨིན་པར་བྱེད། འབྲས་བུ་ལོངས་སྤྱོད་རྫོགས་པའི་སྐུ་མངོན་དུ་བྱེད་པའི་རྒྱུ་བྱེད་
དོ། །འདི་ལ་ རྗེ་རིན་པོ་ཆེས། བར་དོའི་ལུས་ངག་ཡིད་གསུམ་རང་གི་ཆགས་པས་
བཅིངས་པ། རྡོ་རྗེ་གསུམ་དབྱེར་མི་ཕྱེད་པའི་སྒྱུ་མའི་སྐུ་ལྷན་ཅིག་སྐྱེས་པའི་དགའ་བས་
བཅིངས་པས་སྦྱོང་བར་བྱེད་པའི་ཐབས་སྒོམ་པ་བར་སྲིད་ཀྱི་རྣལ་འབྱོར་རོ། །ཡེ་ཤེས་
ཞབས་ཡབ་སྲས་གཉིས་ཀྱིས་རྒྱུ་རྡོ་རྗེ་འཛིན་པ་ཡབ་ཡུམ་རྫོགས་ནས་སེམས་ཅན་
ཐམས་ཅད་ལ་དབང་བསྐུར་བའི་འོག་ཏུ་ཡི་གེ་མངལ་དུ་འཇུག་པར་བཤད་པ་མ་ཡིན་
པ། སྐབས་འདིར་བར་སྲིད་མཚོན་པར་བྱེད་པའི་ཡི་གེ་ལྔ་ནམ་མཁའ་ལ་འཇོག་པ་
གསལ་བར་མ་བཤད་ཀྱང་། དཔལ་འབྲས་རྡོ་རྗེ་དང་ཀུན་ཏུ་བཟང་པོས་སྐབས་འདིར་
བཤད་པ་ནི་ལེགས་ཏེ། སྦྱང་གཞི་དང་མཐུན་པའི་ཕྱིར་དང་། འོག་ཏུ་ཡི་གེ་ལྔ་མངལ་དུ་
འཇུག་པ་ལ་སྔོན་དུ་མངལ་དུ་འཇུག་རྒྱུ་སྒྲུབ་དགོས་པའི་ཕྱིར་རོ། །ཞེས་གསུངས་སོ། །
གཉིས་པ་འགལ་རྐྱེན་འགོག་པར་བྱེད་པའི་སྲུང་འཁོར་ནི། དེ་འོག་ཧཱུཾ་གིས་རྡོ་རྗེར་བྱས་
པའི་སར། །ཞེས་གསུངས་པའི་དོན་ནི། སྟོང་པའི་ངང་ལས་ཞེས་པ་ནས། མེ་འབར་
བས་བསྐོར་བར་བསམ་སྟེ། ཞེས་པའི་བར་བརྗོད་ཅིང་གོང་གི་ཆོས་སྐུའི་ང་རྒྱལ་མ་དོར་
བའི་ངང་ནས་ཡེ་ཤེས་དེ་ཉིད་ཀྱི་གཟུང་རྣམ་ཉི་མའི་དཀྱིལ་འཁོར་དམར་པོའི་སྟེང་དུ་ཧཱུྃ་
སྔོན་པོར་གྱུར། དེ་སྣ་ཚོགས་རྡོ་རྗེ་ལྟེ་བའི་ནང་གི་དབུས་སུ་ཧཱུྃ་གིས་མཚན་པར་གྱུར། དེ་
ནས་འོད་ཟེར་སྣ་ལྔ་འོག་ཏུ་འཕྲོས་པས་རྡོ་རྗེའི་ས་གཞི་དང་། ལོགས་སུ་འཕྲོས་པས་རྭ་
བ་དང༌། སྟེང་དུ་འཕྲོས་པས་གུར་དང༌། གུར་གྱི་ནང་གི་འོག་ཏུ་བླ་རེ་སྟེ། རྡོ་རྗེ་ཆེ་བ་
རྣམས་ཀྱི་བར་མཚམས་ཐམས་ཅད་ཆུང་བ་རྣམས་ཀྱིས་གཏམས་པས་བར་མཚམས་
མེད་པ། བལྟས་ན་རྡོ་རྗེ་རྣམས་ཀྱི་གཟུགས་གསལ་བ་ལ། རེག་ན་ཞལ་པ་ལ་རེག་པ་
ལྟ་བུའི་ཕྱི་རོལ་གྱི་ཕྱོགས་མཚམས་སྟེང་འོག་ཀུན་ཏུ་ཡེ་ཤེས་ཀྱི་མེ་བསྐལ་པ་འཇིག་པའི་
ཚེ་ཚངས་པའི་འཇིག་རྟེན་མན་ཆད་མེ་འབར་བའི་ཕུང་པོ་གཅིག་ཏུ་གྱུར་ཏེ་འུར་སྒྲ་དང་
ཚེག་སྒྲས་སྣང་སྲིད་གཡོ་བར་བྱེད་པ་ལྟ་བུར་གྱུར་པས། བགེགས་རྣམས་ཀྱིས་གླགས་
ལྟ་བར་མི་ནུས་པའི་རིག་པ་ངར་དང་ལྡན་པར་བྱའོ། །འདི་ལ་རྗེ་རིན་པོ་ཆེས། འགལ་
• 554 -
-555-



རྐྱེན་འགོག་པའི་ཕྱིར་སྲུང་འཁོར་བསྒོམ་པའོ། །ཀུན་བཟང་ལས། ཧཱུཾ་གིས་རྡོ་རྗེས་བྱས་
པའི་སར་ཞེས་པ་ཙམ་ལས་མི་གསལ་བ་ལ་ཁ་ཅིག་གིས་རང་གི་སྙིང་ཁར་ཉི་མ་ལ་
གནས་པའི་ཧཱུྃ་ལས་བྱུང་བའི་རྡོ་རྗེ་སྔོན་པོ་ཁ་གྱེས་པའི་ལྟེ་བར་གནས་པའི་ཧཱུྃ་ལས་རྡོ་རྗེ་
ཕྲ་མོ་སྤྲོས་པ་རྣམ་གཅིག་ཏུ་འདུས་པ་ལས་རྭ་གུར་སོགས་བསྒོམ་པར་བཤད་ཀྱང་། ཐ་
ག་ན་དང་ཀུན་ཏུ་བཟང་པོས་བཤད་པ་ལེགས་པར་སྣང་བས་དེ་ལྟར་བཀོད་དོ། །ཞེས་
གསུངས། ཡང་བགེགས་འཚུབ་ཆེ་ན་འཁོར་ལོ་སེར་པོ་རྩིབས་བཅུ་བ་ཧཱུྃ་མཛད་གཙོ་
བོར་གྱུར་བའི་ཁྲོ་བོ་བཅུ་བསྒོམས་ནས་གཤིན་རྗེའི་གཤེད་ཀྱི་འཕྲེང་སྔགས་འདྲེན་པར་
བཤད་པས་སྤྲོ་ན་དེ་ལྟར་ཡང་བྱ། ཡང་ར་གུར་གྱི་ཕྱི་རོལ་དུ་དཀྱིལ་འཁོར་གསུམ་སྒོམ་
པ་ཡང་ཐ་ག་ནས་འགྲེལ་བར་གསུངས་ཏེ། དེ་ལས་གལ་ཏེ་རང་གི་རྣམ་པར་རྟོག་པའི་
སྟོབས་ཀྱིས་བགེགས་ཀྱི་དོགས་པ་འབྱུང་བར་གྱུར་ན། དེའི་ཚེ་རྡོ་རྗེ་བླ་རེའི་ཕྱི་རོལ་དུ་
ལཾ་ལས་དབང་ཆེན་གྱིས་དཀྱིལ་འཁོར་ཟུར་བཞི་པ་མཚམས་བཞིར་རྡོ་རྗེ་རྩེ་གསུམ་
པས་མཚན་པ་ཁ་དོག་སེར་པོ་བསམ་པར་བྱའོ། །དེའི་ཕྱི་རོལ་དུ་ཡཾ་ལས་རླུང་གི་དཀྱིལ་
འཁོར་གཞུ་ལྟ་བུ་བ་དན་གྱིས་མཚན་པ་སྔོན་པོ་བསམ་པར་བྱའོ། །དེའི་ཕྱི་རོལ་དུ་རཾ་
ལས་བྱུང་བའི་མེའི་དཀྱིལ་འཁོར་གྲུ་གསུམ་པ་འབར་བ་འཕྲོ་བར་སྣང་བ་བསམ་པར་
བྱ་སྟེ། འདི་ནི་སྤྱིའི་སྲུང་བའི་འཁོར་ལོའི་ཞེས་གསུངས། །
གསུམ་པ་སྐྱེ་བ་སྤྲུལ་སྐུར་འཁྱེར་པའི་ལམ་འཁྱེར་ལ། གང་དུ་སྐྱེ་བའི་གནས་
ཆོས་འབྱུང་གི་དབུས་སུ་གཞལ་ཡས་ཁང་གདན་བཅས་བསྐྱེད་ནས་སྣོད་ཀྱི་ཞིང་སྦྱོང་བ།
གང་གི་མངལ་དུ་སྐྱེ་བའི་རྒྱུ་རྡོ་རྗེ་འཛིན་པ་ཡབ་ཡུམ་བསྐྱེད་ནས་སེམས་ཅན་རྣམས་ལ་
དབང་བསྐུར་ཏེ་བཅུད་ཀྱི་ཞིང་སྦྱོང་བ། དེར་སྐྱེ་བ་བླངས་པའི་སྐུ་དངོས་བཤད་པ་དང་
- 556-
གསུམ་ལས། དང་པོ་ལ་ཡང་ཆོས་འབྱུང་བསྐྱེད་པ་དང་། དེའི་དབུས་སུ་གཞལ་ཡས་
ཁང་བསྐྱེད་པ་གཉིས་ལས། དང་པོ་ནི། ཀུན་ཏུ་བཟང་ལས་བྱུང་བ་བསམ་པ་ནི། །ཞེས་
པ་ནས། ཆོས་འབྱུང་ཞེས་བྱ་ཕྱག་རྒྱའི་དབུས་གནས་པ། །ཞེས་པའི་དོན། སྣ་
ཚོགས་རྡོ་རྗེའི་ལྟེ་བའི་སྟེང་དུ་ཧཱུྃ་ལས་ཞེས་པ་ནས། བྱང་ཆུབ་ཀྱི་སེམས་རྡོ་རྗེ་འཛིན་པའི་
ངོ་བོར་བསམ་མོ། །ཞེས་པའི་བར་བརྗོད་པའི་ཚེ། ར་བའི་དབུས་སུ་སྣ་ཚོགས་རྡོ་རྗེའི་
ལྟེ་བའི་སྟེང་དུ་ཧཱུྃ་ཡིག་དཀར་པོ། དེ་ཡོངས་སུ་གྱུར་བ་ལས་ཀུན་ཏུ་བཟང་པོ་དཀར་པོ་
དཀར་སྔོ་དམར་བའི་ཞལ་གསུམ་ཕྱག་དྲུག་པ་ཡུམ་བཅས་ཕྱག་དང་པོ་གཉིས་ཀྱིས་
ཡུམ་ལ་འཁྱུད་ཅིང་ཕྱག་མཚན་མེད་པ། ལྷག་མ་གཡས་གཉིས་རྡོ་རྗེ་དང་རལ་གྲི།
གཡོན་གཉིས་པདྨ་དང་རིན་པོ་ཆེ་བསྣམས་པ། རྒྱན་སྣ་ཚོགས་པས་སྤྲས་པ་ཞིག་ཏུ་
གྱུར། དེ་འོད་དུ་ཞུ་ནས་ཆོས་འབྱུང་དཀར་པོ་ཟུར་གཅིག་འོག་དང་གཉིས་སྟེང་དུ་གནས་
པ་ཤེས་རབ་མའི་སྐྱེ་གནས་ཀྱི་དབྱིབས་ལྟ་བུ་འོད་ཟེར་སྣ་ཚོགས་པ་ཕྱོགས་བཅུར་འཕྲོ་
བ་དོན་དམ་པའི་བྱང་ཆུབ་ཀྱི་སེམས་རྣམ་ཐར་སྒོ་གསུམ་གྱི་བདག་ཉིད་ངེས་དོན་གྱི་རྡོ་རྗེ་
འཛིན་པ་དངོས་ཡིན་སྙམ་དུ་བསམ་མོ། །འདིར་རྗེ་རིན་པོ་ཆེས་ཆོས་འབྱུང་གི་བཤད་པ་
བཀའ་སྩལ་པ། ཆོས་འབྱུང་གི་འོག་ཕྱོགས་ཕྲ་བ་ནི་ལས་དང་པོ་པའི་སར་ཡོན་ཏན་གྱི་
ཚོགས་ཆུང་བ་དང་། སྟེང་ཇེ་རྒྱས་སུ་སོང་བ་ནི་མོས་སྤྱོད་ནས་བརྩམས་ཏེ་ཡོན་ཏན་གོང་
ནས་གོང་དུ་འཕེལ་བ་དང་། གྲུ་གསུམ་གྱིས་རྣམ་པར་ཐར་པའི་སྒོ་གསུམ་མཚོན་པར་
ཤནྟི་པས་བཤད་ལ། ཡང་ཟུར་གསུམ་གྱིས་ཨེ་ཡིག་གི་དོན་སྟོང་པ་ཉིད་དང༌། སྐྱེ་
གནས་ཀྱི་གཟུགས་ཀྱིས་བདེ་བ་ཆེན་པོ་མཚོན་ལ། རྟེན་དང་བརྟེན་པའི་དཀྱིལ་འཁོར་
པ་ཐམས་ཅད་དེའི་ནང་དུ་ཆུད་པར་བསྒོམ་པ་ནི། འབྲས་བུའི་སྐབས་ཀྱི་ཡོན་ཏན་
- 557-



ཐམས་ཅད་བདེ་སྟོང་སྒོམ་པ་ཉིད་ཀྱིས་འགྲུབ་པར་བསྟན་པའི་དོན་ནོ། །ཞེས་གསུངས་
སོ། །གཉིས་པ་དེའི་དབུས་སུ་གཞལ་ཡས་ཁང་གདན་བཅས་བསྐྱེད་པ་ལ། པདྨ་སྣ་
ཚོགས་རྡོ་རྗེ་མཛེས་པ་དེར། །ཞེས་པ་ནས། གཞལ་ཡས་ཁང་པ་དེར་ནི་བསམ་པར་བྱ།།
ཞེས་པའི་དོན། ཆོས་འབྱུང་གི་དབུས་སུ་ཞེས་པ་ནས། ཤར་སྒོའི་གཡས་གཡོན་གཉིས་
ཏེ་བཅུ་གཉིས་སུ་ཟླ་བའི་གདན་བསམས་ཏེ་རྟེན་བསྐྱེད་པའོ། །ཞེས་པའི་བར་བསྒོམ་
ཚུལ་ནི། སྔར་ཆོས་འབྱུང་བསྐྱེད་པའི་མུ་ནས་ཆོས་འབྱུང་གི་དབུས་སུ་པཾ་སེར་པོ་ལས་སྣ་
ཚོགས་པདྨ། དེའི་ལྟེ་བའི་སྟེང་དུ་ཁཾ་ལྗང་གུའམ་ཧཱུཾ་སྔོན་པོ་ལས་སྣ་ཚོགས་རྡོ་རྗེ་རྭ་
ལྔའམ་གསུམ་པ་སྒོམ་པ་ཡིན་ཏེ། འགྲེལ་བ་ལས། དེའི་དབུས་གནས་ཞེས་པ་ནི་ཆོས་
ཀྱི་འབྱུང་གནས་བསྐྱེད་པ་དང་དུས་གཅིག་ཏུ་པཾ་སེར་པོ་ལས་བསྐྱེད་པའི་སྣ་ཚོགས་
པདྨའི་སྟེང་དུ། སྣ་ཚོགས་རྡོ་རྗེས་བརྒྱན་ཞེས་པ་ནི་ཁོ་ལྗང་གུ་ལས་བསྐྱེད་ལ། ཁ་དོག་
སྣ་ཚོགས་པའི་རྡོ་རྗེ་རྒྱ་གྲམ་གྱིས་བརྒྱན་པ་བསྒོམ་པར་བྱའོ། །ཞེས་གསུངས་པའི་ཕྱིར།
སྣ་ཚོགས་རྡོ་རྗེའི་ལྟེ་བར་ཧཱུཾ་དཀར་པོ་ལས་འཁོར་ལོ་དཀར་པོ་རྩིབས་བརྒྱད་པའམ་བཅུ་
གཉིས་པ་ལྟེ་བར་ཧཱུྃ་གྱིས་མཚན་པ་དང་། དེ་ཡོངས་སུ་གྱུར་པ་ལས། རྣམ་སྣང་ཡུམ་
བཅས་པད་ཟླའི་གདན་ལ་རྡོ་རྗེ་སྐྱིལ་ཀྲུང་གིས་བཞུགས་པར་བསྒོམས་ལ། དེ་ཡོངས་
སུ་གྱུར་པ་ལས། གཞལ་ཡས་ཁང་གདན་དང་བཅས་པར་སྐད་ཅིག་གིས་གྱུར་པ་རིམ་
གྱིས་གསལ་འདེབས་པ་ནི་དག་པ་དྲན་པ་དང་སྦྱར་ནས་འདི་ལྟར་བསམ་པར་བྱ་སྟེ། དེ་
བཞིན་གཤེགས་པ་དང་སོ་སོ་སྐྱེ་བོ་རྣམས་དེ་ཁོ་ན་ཉིད་དུ་མཉམ་པ་ལས་གྲུ་བཞི། ལུས་
ཚོར་སེམས་ཆོས་དྲན་པ་ཉེ་བར་བཞག་པ་བཞི་ཤར་སྒོ། མི་དགེ་བ་མ་བསྐྱེད་པ་མི་
བསྐྱེད་ཅིང་སྐྱེས་པ་རྣམས་སྤོང་བ་དང༌། དགེ་བ་མ་སྐྱེས་པ་བསྐྱེད། སྐྱེས་པ་རྣམས་སྤེལ་
- 558 -
བ་བཞི་ལྷོ་སྒོ། འདུན་པ་བརྩོན་འགྲུས་སྤྱོད་པ་སེམས་དཔའི་རྫུ་འཕྲུལ་གྱི་རྐང་པ་བཞི་
ནུབ་སྒོ། དད་པ་བརྩོན་འགྲུས་དྲན་པ་ཏིང་ངེ་འཛིན་ཤེས་རབ་ཀྱི་དབང་པོ་ལྔ་དང་།
སྟོབས་ལྔ་བྱུང་སྒོ། བསམ་གཏན་བཞི་རིམ་བཞིན་ཤར་ལ་སོགས་པའི་རྟ་བབས་བཞི།
དཔའ་བར་འགྲོ་བ་ནམ་མཁའ་མཛོད་དྲི་མ་མེད་པ་སེང་གེ་རྣམ་པར་རོལ་པའི་ཏིང་ངེ་
འཛིན་བཞི་འདོད་སྣམ་བཞི། བཟོད་པ་ཆོས་དོན་སྔགས་ཀྱི་གཟུངས་བཞིན་འདོད་སྣམ་
ལ་གནས་པའི་མཆོད་ལྷ། འགྲོ་བའི་རེ་བ་ཡོངས་སུ་སྐོང་བ་ནི། རིན་པོ་ཆེའི་རྒྱན་རྣམ་པ་
སྣ་ཚོགས་པས་སྤྲས་པ། མདོ་སྡེ་དབྱངས་བསྙད་ལུང་བསྟན་ཚིགས་བཅད་ཆེད་བརྗོད་
གླེང་གཞི་དེ་ལྟར་བྱུང་སྐྱེས་རབ་ཤིན་ཏུ་རྒྱས་བ་སྟེ་གསུང་རབ་ཡན་ལག་དགུ་འགྲོ་བའི་
ཡིད་ལ་བསྐྱེད་པ་ནི། རླུང་གིས་བསྐྱོད་པའི་བ་དན་དང་རྒྱལ་མཚན། མཉམ་པ་ཉིད་ཀྱི་
ཡེ་ཤེས་ལ་སོགས་པ་ནི་མེ་ལོང་། དྲན་པ་དང་ཆོས་རབ་ཏུ་རྣམ་པར་འབྱེད་པ་དགའ་བ་
ཤིན་སྦྱངས་ཏིང་ངེ་འཛིན་བརྩོན་འགྲུས་བཏང་སྙོམས་ཡན་ལག་བྱང་ཆུབ་ཀྱི་ཡན་ལག་
བདུན་ནི་མེ་ཏོག་གི་ཕྲེང་བ་དང་དྲ་བ་དྲ་ཕྱེད། གཟུགས་ཅན་གཟུགས་ལ་བལྟ་བ་དང་
གཟུགས་མེད་གཟུགས་ལ་བལྟ་བ་དང་སྡུག་པའི་རྣམ་ཐར་ནམ་མཁའ་མཐའ་ཡས།
རྣམ་ཤེས་མཐའ་ཡས། ཅི་ཡང་མེད། འདུ་ཤེས་མེད་མིན་འགོག་པའི་རྣམ་ཐར་བརྒྱད་
ནི་ཀ་བ་བརྒྱད། རྡོ་རྗེ་ཐེག་པའི་ཆོས་ཀྱི་འཁོར་ལོ་བསྐོར་བ་ནི་ཀ་བ་བརྒྱད་ཀྱི་སྟེང་གི་
གདུང་ཟླུམ་འདོད་ཡོན་ལྔའི་ངོ་བོ་གཟུགས་རྡོ་རྗེ་རྡོ་རྗེ་མ་ལ་སོགས་པ་གཞལ་ཡས་ཁང་
གི་ཁ་དོག་ལྔ། སྟོབས་བཅུ་མི་འཇིགས་པ་བཞི་སོ་སོ་ཡང་དག་པར་རིག་པ་བཞི་བྱམས་
པ་ཆེན་པོ་སྙིང་རྗེ་ཆེན་པོ། སངས་རྒྱས་ཀྱི་ཆོས་མ་འདྲེས་པ་རྣམས་ནི་མཆོད་པའི་ལྷ་མོ་
རྣམས་ཕྱག་གི་མེ་ཏོག་བདུག་སྤོས་མར་མེ་འདྲི་ཆབ་ཞལ་ཟས། འགྲོ་བ་སོ་སོའི་
-559 -



གཟུགས་སུ་སྟོན་ཀྱང་དེའི་ཉེས་པས་མ་གོས་པ་པདྨའི་གདན་བཅུ་དགུ། མ་རིག་པའི་
མུན་པ་སེལ་བ་དང་མི་དགེ་བའི་འདམ་སྐེམས་པར་བྱེད་ཅིང་བྱང་ཆུབ་སེམས་ཀྱི་མྱུ་གུ་
སྨིན་པར་བྱེད་པས་ཉི་མའི་གདན་བདུན། ཉོན་མོངས་པའི་ཚ་གདུང་ཞི་བར་བྱེད་ཅིང་
དགེ་བའི་མྱུ་གུ་སྨིན་པར་བྱེད་པས་ཟླ་བའི་གདན་བཅུ་གཉིས། ཚོགས་གཉིས་ཡོངས་སུ་
རྫོགས་ཤིང་སྙིང་རྗེས་སེམས་ཅན་བརླན་པའི་ཕྱིར་བུམ་པ་བདུད་རྩིས་གང་བས་བརྒྱན་
པའོ། །འདིར་གཞལ་ཡས་ཁང་གི་ཚད་བྲི་ཆ་དང་བློས་བསླང་དང་སྒོམ་དོན་ལ་ཇི་ལྟར་
འོང་བ་རྣམས་ནི་ཕལ་ཆེར་མི་བསྐྱོད་པའི་དཀྱིལ་འཁོར་དང་འདྲ་ཞིང་། རྒྱལ་ཚབ་རིན་
པོ་ཆེ་དང་འབྲོམ་ཤེར་འབྱུང་བློ་གྲོས་ཀྱིས་མཛད་པའི་འདིའི་དཀྱིལ་ཆོག་ལ་ལེགས་པར་
གསུངས་འདུག་པས་དེར་བལྟ་ཞིང་ཤེས་པར་བྱ་ལ་འདིའི་ནང་ཐིག་གི་གདུང་ཟླུམ་གྱི་ཕྱི་
རོལ་དུ་འོད་ཕྲེང་མི་དགོས་པར་གསུངས་ལ། གར་བུ་ཟླུམ་པོ་མི་དགོས་པའི་གནད་
ཀྱིས་ཐོག་དང་རྒྱ་ཕིབས་འབུབས་ཚུལ་འཇིགས་བྱེད་ལྟར་བྱས་པས་ཆོག་པ་འདྲ་བས་
དཔྱད་པར་བྱའོ། །འདིར་རྗེ་རིན་པོ་ཆེས་མཚོན་དོན་གསུངས་པ། སྲུང་འཁོར་གྱི་དབུས་
སུ་ཆོས་འབྱུང་དང་དེའི་དབུས་སུ་གཞལ་ཡས་ཁང་གདན་དང་བཅས་པ་བསྐྱེད་པ་ནི།
སྦྱང་གཞི་ལ་སྔར་བཤད་པའི་ལས་བཟང་པོ་བསགས་པ་ཤི་ནས་བར་དོ་གྲུབ་པ་གང་དུ་
སྐྱེ་བའི་གནས་དང་འདྲ་ལ། ལམ་དང་འབྲས་བུ་ལ་ཚོགས་ཞིང་ལ་ཚོགས་བསགས་ཤིང་
འཆི་སྲིད་དང་བར་སྲིད་དང་མཐུན་པར་བསྒོམ་པའི་སྒྲུབ་པ་པོ་གནས་གང་དུ་ལྷའི་ལུས་
སུ་སྐྱེ་བ་ལེན་པ་དང༌། ཞིང་དག་པ་གང་དུ་འཚང་རྒྱ་བའི་གནས་དང་འདྲའོ། །ཞེས་
གསུངས་སོ། །གཉིས་པ་གང་གི་མངལ་དུ་སྐྱེ་བ་དང་མཐུན་པར་རྒྱུ་རྡོ་རྗེ་འཛིན་པ་
བསྐྱེད་པ་ལ། མངོན་བྱང་ལྔ་ལས། རྒྱུ་རྡོ་རྗེ་འཛིན་པ་བསྐྱེད་པ་དང་། བཅུད་ཀྱི་ཞིང་
-560-
སྦྱོང་བའི་ཕྱིར་སེམས་ཅན་ལ་དབང་བསྐུར་བ་གཉིས་ལས། དང་པོ་ནི། སྒྲུབ་ཐབས་
ཀུན་བཟང་ལས། བཅུ་དྲུག་ཆ་དང་ཚོགས་ལས་བྱུང་བ་ཡི། །ཟླ་བའི་དཀྱིལ་འཁོར་དག་
གི་ དབུས་ཉིད་དུ། །ཞེས་པ་ནས། རྒྱལ་བ་སྐྱེད་བྱེད་ ཉིད་ ཀྱི་ སྐུ་རུབསམ། །ཞེས་
གསུངས་པའི་དོན་རྗེ་རིན་པོ་ཆེས་སྒྲུབ་ཐབས་སུ་བཀོད་པ་ལྟར་བསྒོམ་པ་ནི། གདན་
དབུས་མའི་སྟེང་དུ། ཞེས་པ་ནས། ཆོས་ཀྱི་དབྱིངས་ཀྱི་ཡེ་ཤེས་ལས་བྱང་ཆུབ་པའོ། །
ཞེས་པའི་བར་གྱིས་བསྟན་ལ། དེའི་ཚེ་གཞལ་ཡས་ཁང་གི་ནང་དུ་གདན་བཅུ་དགུ་ཡོད་
པའི་དབུས་ཀྱི་གཙོ་བོ་གང་དུ་བསྐྱེད་པ་དེར་ཟླ་གདན་ཡོད་པ་དེའི་སྟེང་དུ་མདུན་ནས་
མགོ་བརྩམས་ཏེ། གཡས་སྐོར་དུ་དབྱངས་བཅུ་དྲུག་ཚར་གཅིག མདུན་ནས་བརྩམས་
ཏེ་གཡོན་སྐོར་དུ་དབྱངས་བཅུ་དྲུག་ཁ་དོག་དཀར་པོ་ཚར་གཅིག་སྟེ་གཉིས་ཀ་རིམ་པ་
གཅིག་ཏུ་འཁོད་པ་ནི་མཚན་བཟང་པོ་ཕྱག་ཞབས་འཁོར་ལོས་མཚན་པ་སོགས་ཀྱི་ངོ་བོ་
དང༌། དེའི་ཕྱི་རོལ་དུ་གསལ་བྱེད་སོ་བཞི་ཡོངས་གྲགས་ལ། ཌ་ཌྷ་ད་དྷ་ཡ་ལ་དྲུག་
བསྣན་པའི་གསལ་བྱེད་དམར་པོ་བཞི་བཅུ་པ་ཕྲག་གཅིག་གཡས་སྐོར་དང་། ཕྲག་
གཅིག་གཡོན་སྐོར་དུ་རིམ་པ་གཅིག་གིས་འཁོད་པ་ནི་སེན་མོ་ཟངས་མདོག་ལ་སོགས་
པ་དཔེ་བྱད་བརྒྱད་ཅུའི་ངོ་བོར་བསམས་ལ། དེ་ནས་དབྱངས་ཡོངས་སུ་གྱུར་པ་ལས་ཟླ་
བའི་དཀྱིལ་འཁོར་དཀར་པོར་གྱུར་སོང་སྙམ་པས་ཨོཾ་ཙིཏྟ་སོགས་བརྗོད་ལ། ཀུན་རྫོབ་
བྱང་ཆུབ་ཀྱི་སེམས་སོགས་ཐབས་ཀྱི་རང་བཞིན་དུ་བསམ། ཟླ་བ་དེའི་སྟེང་དུ་གསལ་
བྱེད་བརྒྱད་ཅུ་ཡོངས་སུ་གྱུར་པ་ལས་ཟླ་བའི་དཀྱིལ་འཁོར་དམར་པོ་བསམས་ལ། ཨོཾ་
བྷོ་དྷི་ཞེས་སོགས་བརྗོད་ཅིང་སྔགས་དོན་དོན་དམ་བྱང་ཆུབ་ཀྱི་སེམས་སོགས་ཤེས་རབ་
ཀྱི་རང་བཞིན་དུ་བསམ་མོ། །ཟླ་བ་གཉིས་བསྐྱེད་པ་ནི་མེ་ལོང་ལྟ་བུའི་ཡེ་ཤེས་ལས་
- 561 -



བྱང་ཆུབ་པའོ། །འདིར་རྗེ་ཐམས་ཅད་མཁྱེན་པའི་ཞལ་ནས་ལུགས་འདི་ལ་གསལ་བྱེད་
ལ་ཡི་གེ་སྣོན་ལུགས་མི་འདྲ་བ་འགའ་རེ་ཡོད་ཀྱང་། འདིར་ཤནྟི་པའི་ལུགས་སུ་བྱས་སོ།
ཡེ་ཤེས་ཞབས་ཀྱི་གཞུང་ལས་དབྱངས་གསལ་ཉིས་འགྱུར་བྱེད་མི་བྱེད་མི་གསལ་ཡང་།
མར་མེ་མཛད་ཀྱིས་དབྱངས་རྣམས་མཚན་སོ་གཉིས་དང་། གསལ་བྱེད་རྣམས་དཔེ་
བྱད་བརྒྱད་ཅུར་གསུངས་པ་དྲངས་ནས་ཉིས་འགྱུར་བྱ་དགོས་པར་དཔལ་འབྲས་རྡོ་
རྗེས་འཆད་པ་ནི་ལེགས་པ་ཡིན་ནོ། །སློབ་དཔོན་དེས་དབྱངས་གསལ་གཉིས་ཀ་ལས་
ཟླ་བ་གཅིག་བསྐྱེད་པ་ཡིན་ཞེས་པ་ནི་དེའི་ལུགས་མ་ཡིན་ཏེ། དེའི་འགྲེལ་བ་ལས།
དབྱངས་ཀྱི་ཡི་གེ་དང་གསལ་བྱེད་ཡོངས་སུ་གྱུར་པ་ལས་ཤེས་རབ་དང་ཐབས་ཀྱི་
བདག་ཉིད་ཅན་གྱི་ཟླ་བའི་དཀྱིལ་འཁོར་ཅན་དུ་རྣམ་པར་བསྒོམ་པར་བྱའོ། །ཞེས་
དབྱངས་གྱུར་པ་ལས་ཤེས་རབ་ཀྱི་བདག་ཉིད་ཅན་གྱི་ཟླ་བ་དང་གསལ་བྱེད་གྱུར་པ་
ལས་ཐབས་ཀྱི་ངོ་བོའི་ཟླ་བ་བསྐྱེད་པར་བཤད་པས་སོ། །ལུགས་འདི་ལ་ཉི་མ་མི་
བསྐྱེད་པར་ཟླ་བ་གཉིས་བསྐྱེད་པ་ནི་ཟླ་བ་གཉིས་ཀྱི་ཁ་དོག་འདྲ་མི་འདྲ་མི་གསལ་ཡང་
དཔལ་འབྲས་རྡོ་རྗེས་ས་བོན་གཉིས་དཀར་དམར་དུ་བཤད་པས། ཟླ་བ་གཉིས་ཀྱང་
དཀར་དམར་དུ་བྱ་སྟེ། འདི་འདྲའི་རིགས་ལ་ཟླ་བ་གཅིག་དམར་པོར་བྱེད་པར་མན་
ངག་སྙེ་མ་ལས་བཤད་དོ། །ཞེས་གསུངས། དེ་ནས་ཟླ་བ་གཉིས་འདྲེས་པས་དཀར་ལ་
དམར་བའི་མདངས་ཅན་གྱི་ཟླ་བ་གཅིག་ཏུ་གྱུར་པར་བསམ་སྟེ། དེ་ནི་མཉམ་པ་ཉིད་ཀྱི་
ཡེ་ཤེས་ལས་བྱང་ཆུབ་པའོ། །འདིར་ཡང་རྗེས། འདི་གཞུང་གཉིས་སུ་མི་གསལ་ཡང་
དཔལ་འབྲས་རྡོ་རྗེ་དང་། ཀུན་ཏུ་བཟང་པོའི་འགྲེལ་བ་གཉིས་སུ་མན་ངག་གསལ་བར་
བསྟན་པ་ལྟར་རོ། །ཞེས་གསུངས། དེ་ནས་ཟླ་བ་དེའི་སྟེང་དུ་ཧཱུྃ་ཡིག་ལས་བྱུང་བའི་རྡོ་
- 562 -
རྗེ་རྩེ་ལྔ་པ་དམར་པོ་བསམས་ལ། ཨོཾ་ཏིཥྛ་སོགས་བརྗོད་ལ་སྔགས་དོན་ཐབས་ཤེས་
དབྱེར་མེད་དུ་བརྟན་པར་བྱས་པར་བསམ་པ་ནི། སོར་རྟོག་ཡེ་ཤེས་ལས་བྱང་ཆུབ་པའོ།
དེ་ནས་རྡོ་རྗེ་དེ་ལས་འོད་ཟེར་འཕྲོས་པའི་སྣེ་ལ་སངས་རྒྱས་སྤྲོས་པ་རྣམས་ཀྱི་འོད་དང་
བདུད་རྩིས་སྡིག་སྒྲིབ་སྦྱངས། ཆོས་བསྟན་ནས་སེམས་ཅན་ཐམས་ཅད་སངས་རྒྱས་ཀྱི་
ས་ལ་བཀོད་ནས། སངས་རྒྱས་སྤྲོས་པ་དང་སེམས་ཅན་སངས་རྒྱས་སུ་བྱས་པ་ཐམས་
ཅད་ཚུར་འདུས་ནས་རྡོ་རྗེ་ལ་ཐིམ་པས། རྡོ་རྗེའི་ལྟེ་བའི་དབུས་སུ་ཧཱུྃ་གིས་མཚན་པར་
བསམས་ལ། ཨོཾ་བཛྲ་སོགས་བརྗོད་ཅིང་རྡོ་རྗེ་དེ་འོ་སྙམ་དུ་བསམ་པ་ནི། བྱ་གྲུབ་ཡེ་
ཤེས་ལས་བྱང་ཆུབ་པའོ། །དེ་ནས་དབྱངས་གསལ་ལས་གྱུར་པའི་ཟླ་བ་དང་། རྡོ་རྗེ་ཧཱུྃ་
དང་བཅས་པ་ཡོངས་སུ་གྱུར་པ་ལས་རྡོ་རྗེ་སེམས་དཔའ་འདོན་དཀྱུས་ལྟར་བསྐྱེད་ལ།
ཨོཾ་སརྦ་སོགས་བརྗོད་ཅིང་འོག་ནས་བསྐྱེད་པའི་དེ་བཞིན་གཤེགས་པ་ཐམས་ཅད་ཀྱི་དེ་
བཞིན་ཉིད་ངའོ་སྙམ་དུ་བསམ་པ་ནི། ཆོས་དབྱིངས་ཡེ་ཤེས་ལས་བྱང་ཆུབ་པའོ། །འདི་
ལ་རྗེ་རིན་པོ་ཆེས། དེ་ནི་སྦྱང་གཞི་ལ་བར་དོ་སྐྱེ་བ་ལེན་པའི་ཕ་མ་ལྟ་བུ་དང་འབྲས་བུ་
ལ་སངས་རྒྱས་ཐམས་ཅད་བསྐྱེད་པའི་ཡབ་ཡུམ་ཐབས་ཤེས་གཉིས་སུ་མེད་པ་ལྟ་བུའོ།།
ཞེས་གསུངས་ལ། གཉིས་པ་ནི། སྔར་གཞལ་ཡས་ཁང་བསྐྱེད་པས་སྣོད་ཀྱི་ཞིང་དག་
པར་བྱས་ནས། ད་ནི་བཅུད་ཀྱི་ཞིང་དག་པར་བྱེད་པ་ནི་ཀུན་བཟང་ལས། མཆོག་ཏུ་
རྗེས་ཆགས་ཕུན་ཚོགས་ དཔག་ མེད་ ཀྱིས། །གདུལ་བའི་འཇིག་རྟེན་ཐམས་ཅད་
དམིགས་ནས་ནི། །ཞེས་པ་ནས། རིམ་པ་ཇི་བཞིན་བརྟག་པ་ལ་སོགས་པའི། །ཞེས་
པའི་དོན་སྒྲུབ་ཐབས་འདི་ཉིད་ལས། འདོད་ཆགས་ཆེན་པོས་གདུལ་བར་བྱ་བའི་
སེམས་ཅན་གྱི་ཁམས་ལ་གཟིགས་ནས། ཞེས་པ་ནས། རྟེན་དང་བརྟེན་པའི་དཀྱིལ་
-563 -



འཁོར་མི་དམིགས་པར་བྱའོ། །ཞེས་པའི་དམིགས་རྣམ་ཡིད་ལ་བྱེད་ཚུལ་ནི་རང་རྡོ་རྗེ་
སེམས་དཔའ་ཡབ་ཡུམ་བདེ་སྟོང་དབྱེར་མེད་པའི་འབྲས་དུས་ཀྱི། ཡེ་ཤེས་ལ་མཉམ་
པར་བཞག་ནས། དེ་ལྟ་བུའི་ཡེ་ཤེས་ལ་འདོད་ཆགས་ཆེན་པོའི་མིང་གིས་བཏགས་པའི་
ཏིང་ངེ་འཛིན་གྱིས་གདུལ་བྱའི་ཁམས་ཐམས་ཅད་ལ་བལྟས་པས། ཐབས་དེས་འདུལ་
བའི་ཕྱིར་ཡབ་ཡུམ་སྙོམས་པར་ཞུགས་པའི་གསང་གནས་བསྐྱོད་པའི་སྒྲས་སངས་རྒྱས་
ཐམས་ཅད་སྤྱན་དྲངས་པ་རང་གི་བ་སྤུའི་བུ་ག་རྣམས་ནས་ལུས་ཀྱི་ནང་དུ་ཞུགས་པ་
རྣམས་གནས་འགྱུར་ནས་ལྷ་མོ་དགུར་གྱུར་པ་རྣམས་རང་གི་ལུས་ལས་ཕྱིར་བྱུང་ནས་
ཡུམ་ཆོས་དབྱིངས་རྡོ་རྗེ་མའི་ལུས་ཀྱི་ནང་དུ་ཞུགས་པར་བསམ་མོ། །འདིར་ཡང་རྗེ་
ཐམས་ཅད་མཁྱེན་པས། དེ་ནི་རྩ་རྒྱུད་ལས་གསུངས་པ་ལྟར། རྡོ་རྗེ་འཆང་སྙོམས་
འཇུག་གི་བདེ་བས་མཉེས་པར་བྱ་བའི་ཕྱིར་དུ་དེ་བཞིན་གཤེགས་པ་རྣམས་རིག་མ་
དགུར་སྤྲུལ་པ་འདིར་ཡང་མཛད་པའོ། །དེའི་ཕྱིར་འདིར་མཱ་མ་ཀི་དོར་ནས་ཆོས་
དབྱིངས་རྡོ་རྗེ་མ་དང་བཅས་པའི་ལྷ་མོ་དགུ་ལ་བྱེད་པ་ནི་ཡེ་ཤེས་ཞབས་ཡབ་སྲས་ཀྱི་
བཞེད་པ་མ་ཡིན་ཏེ། རྩ་རྒྱུད་ལས། རིག་མ་དགུ་སྤྲུལ་པ་ལ་ཆོས་དབྱིངས་རྡོ་རྗེ་མ་མེད་
ཅིང་མཱ་མ་ཀི་ཡོད་པའི་ཕྱིར་རོ། །ཞེས་གསུངས་སོ། །དེ་ནས་རང་ཡབ་ཡུམ་སྙོམས་པར་
ཞུགས་པས་རྒྱལ་བའི་ཚོགས་སྤྱན་དྲངས་པ་དང་ཕུང་པོ་དང་ཁམས་རྣམས་ཀྱི་དྭངས་མ་
བྱང་སེམས་ཞུ་བ་རྡོ་རྗེའི་ལམ་ནས་ཡུམ་གྱི་པདྨར་ཞུགས་པའི་ཐིག་ལེ་ཡུམ་གྱི་པདྨའི་
དབུས་སུ་གནས་པ་ཡོངས་སུ་གྱུར་པ་ལས། གཞལ་ཡས་ཁང་གདན་སྣ་ཚོགས་རྡོ་རྗེ་
དང་བཅས་པ་དང་། དེའི་ནང་དུ་འཇམ་དཔལ་རྡོ་རྗེའམ་མི་བསྐྱོད་པ་གང་རུང་གིས་གཙོ་
བོ་བྱས་པའི་ལྷ་བཅུ་དགུའི་དཀྱིལ་འཁོར་གྲུབ་པར་བསམ། ལྷ་དེ་རྣམས་ཀྱི་སྐུ་ལས་
-564 -
འོད་ཟེར་འཕྲོས་པས་སེམས་ཅན་ཐམས་ཅད་བཀུག་སྟེ། སློབ་མ་འཇུག་པ་བཞིན་དུ་
ཡུམ་གྱི་པདྨའི་ནང་གི་དཀྱིལ་འཁོར་གྱི་སྒོ་ནས་སློབ་མ་འཇུག་པ་བཞིན་དུ་ཞུགས་ནས་
དཀྱིལ་འཁོར་དེའི་ལྷ་རྣམས་ཀྱི་བར་ཁྱམས་རྣམས་སུ་གནས་པར་བསམས་ལ། རང་
འཇམ་རྡོར་རམ་མི་བསྐྱོད་པར་གསལ་བའི་སྐུ་ལས་འོད་ཟེར་འཕྲོས་པས་དེ་བཞིན་
གཤེགས་པ་ཐམས་ཅད་སྤྱན་དྲངས་པ་རང་གི་ཞལ་དུ་ཞུགས་པ་ཐུགས་ཀར་ཆགས་པ་
ཆེན་པོའི་མེས་ཞུ་བའི་བྱང་སེམས་དཀར་པོ་རྡོ་རྗེའི་ལམ་ནས་ཡུམ་གྱི་པདྨར་སོང་བས་
སེམས་ཅན་ཐམས་ཅད་ལ་དབང་བསྐུར་བས་སྡིག་སྒྲིབ་ཐམས་ཅད་དག་ནས་རྡོ་རྗེ་
སེམས་དཔར་གྱུར་སོང་སྙམ་དུ་བསམ། དེ་ནས་དེ་རྣམས་ཀྱི་དབང་པོ་དྲུག ཁམས་
བཞི། ཡུལ་དྲུག ཕུང་པོ་ལྔ་རྣམས་འོད་དུ་མེར་གྱིས་ཞུ་ནས་ས་བོན་ཉེར་གཅིག་ཏུ་གྱུར།
དེ་ནས་ཕྱག་མཚན་ཉེར་གཅིག་ཏུ་གྱུར། དེ་ནས་ལྷ་ཉེར་གཅིག་ཏུ་གྱུར་པར་བསམས་
པས་ཆོག་གི། ལུས་དཀྱིལ་གྱི་རྣམ་པ་ལྟ་བུ་མི་དགོས་པར་བུ་སྟོན་རིན་པོ་ཆེས་བཞེད་
ཅིང་རྗེ་རིན་པོ་ཆེས་ཀྱང་བཞེད་པ་འདྲའོ། །དེ་ནས་དེ་རྣམས་རང་རང་གི་སངས་རྒྱས་ཀྱི་
ཞིང་དུ་གཤེགས་པར་བསམ་སྟེ། པདྨའི་ནང་གི་རྟེན་དང་བརྟེན་པའི་དཀྱིལ་འཁོར་མི་
དམིགས་པར་བསམ་པར་བྱའོ། །འདི་དག་གི་སྐབས་སུ་ཤིན་ཏུ་གནད་ཆེ་བའི་བཤད་པ་
རྗེ་ཐམས་ཅད་མཁྱེན་པས་གསུངས་པ། དེ་ རྗེས་ས་བོན་གྱིས་ནི་དབྱུང་བར་བྱ་ཞེས་
གསུངས་པའི་དོན་དབང་བསྐུར་བའི་རྗེས་སུ་སོ་སོའི་ས་བོན་གྱིས་དབྱུང་བ་སྟེ་བསྐྱེད་
པར་བྱ་བ་ཡིན་གྱི། ལྷ་ཉེར་གཅིག་བསྐྱེད་ཟིན་པའི་འོག་ཏུ་སོ་སོའི་ས་བོན་གྱིས་པདྨ་
ལས་ཕྱིར་དབྱུང་བའི་དོན་མིན་ཞེས་སྨན་ཞབས་འཆད་པ་ལྟར་ལེགས་སོ། །དེ་ཡང་
དབྱངས་གསལ་གཉིས་དང་ཟླ་བ་དཀར་དམར་གཉིས་ཀྱིས་ནི་བྱང་སེམས་དཀར་
- 565.



དམར་གཉིས་མཚོན་ལ། ཟླ་བ་གཉིས་གཅིག་ཏུ་གྱུར་པས་ནི་བྱང་སེམས་འབར་འཛག་
གི་སྒོ་ནས་གཅིག་ཏུ་འདྲེས་པར་མཚོན་ནོ། །ཕྱག་མཚན་དང་ས་བོན་གཉིས་ཀྱིས་ནི་རླུང་
སེམས་གཉིས་དབྱེར་མི་ཕྱེད་པ་མཚོན་ནོ། །དེ་རྣམས་ལས་རྒྱུ་རྡོ་རྗེ་འཆང་ཡབ་ཡུམ་གྱི་
སྐུར་ལངས་པས་ནི། བྱང་སེམས་གཉིས་ཀྱི་འབར་འཛག་གི་མཐུ་ལས་རླུང་དང་དབྱེར་
མི་ཕྱེད་པའི་སེམས་ལྷན་སྐྱེས་ཀྱི་བདེ་སྟོང་གི་ངོ་བོར་སྐྱེས་པ་མཚོན་ཏེ། དེ་ནི་དཀྱིལ་
འཁོར་གྱི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བསྐྱེད་པའི་ཡབ་ཡུམ་མོ།།
དེ་ལྟར་ཤེས་ནས་མཚོན་བྱེད་རིམ་པ་དང་པོ་བསྒོམས་པས་ནི། མཚོན་བྱ་དོན་གྱི་རྫོགས་
པའི་རིམ་པ་རྣམས་རྒྱུད་ལ་སྐྱེ་བའི་དགེ་རྩ་སྨིན་བྱེད་དུ་འགྱུར་རོ། །ཞེས་གསུངས་སོ། །
གསུམ་པ་སྣོད་བཅུད་ཀྱི་ཞིང་དག་པ་དེར་ཇི་ལྟར་སྐྱེ་བའི་སྐུ་དངོས་འབྲས་བུ་རྡོ་རྗེ་འཛིན་
པ་ཡབ་ཡུམ་བསྐྱེད་པ་ལ། ཡབ་ཡུམ་གཉིས་ཀ་ཐུན་མོང་དུ་ཞུ་བ་གླུས་བསྐུལ་ནས་ཕྱག་
མཚན་དུ་ལྡང་བ་དང་། བསྙེན་སྒྲུབ་ཡན་ལག་བཞིའི་སྒོ་ནས་ཡབ་བསྐྱེད་པ་དང་། དེའི་
སྒོ་ནས་ཡུམ་བསྐྱེད་པ་གསུམ་ལས། དང་པོ་ནི། ཨོཾ་ཨཱཧཱུཾ། ཞེས་བྱ་བའི་སེམས་ཉིད་ནི།
འོད་ལྡན་ཧོ་དང་སྤེལ་བ་ཆོ་ག་བཞིན། །ཞེས་པ་ནས། རང་གི་སྔགས་ཀྱི་ལུས་སུ་རང་
ཉིད་གྱུར། །ཅེས་པའི་བར་གྱིས་བསྟན་ལ། དེའི་དོན་ཡིད་ལ་བྱེད་ཚུལ་སྒྲུབ་ཐབས་
ལས། དེ་ནས་ནམ་མཁར་བཞག་པའི་ཡི་གེ་ལྔས་མཚོན་པའི་བར་སྲིད་ཀྱིས། ཞེས་པ་
ནས། རལ་གྲིའི་འཆང་བཟུང་ལ་མཾ་གྱིས་མཚན་པ་གཉིས་སུ་གྱུར། ཅེས་པའི་བར་གྱིས་
ཚིག་རིས་ལྟར་བསམ་པ་ལ། གོང་དུ་འཆི་བ་ཆོས་སྐུར་འཁྱེར་བའི་མཇུག་ཐོག་ཏུ་ཟབ་
གསལ་གཉིས་སུ་མེད་པའི་རང་གི་སེམས་ཡི་གེ་ལྔའི་རྣམ་པར་ལངས་པ་དེ་ཉིད་ལ་ང་
རྒྱལ་བཞག་བཞིན་པས་སེམས་ཀྱི་ཟུར་གཅིག་གིས་སྲུང་འཁོར་ནས་བཟུང་སྟེ། སེམས་
ཅན་ལ་དབང་བསྐུར་ནས་མི་དམིགས་པའི་བར་གསལ་བཏབ་ནས། དེ་ནས་རང་
སེམས་བར་སྲིད་མཚོན་པའི་ཡི་གེ་ལྔ་གཞལ་ཡས་ཁང་གི་ནང་གདུང་ཟླུམ་གྱི་འོག་ཙམ་
དུ་གནས་པ་དེས་གདན་དབུས་མའི་སྟེང་གི་རྒྱུ་རྡོ་རྗེ་འཛིན་པ་ཡབ་ཡུམ་སྙོམས་པར་
ཞུགས་པ་མཐོང་ནས། སྒྲུབ་ཐབས་ནས་བཤད་པ་ཁོ་ན་ལྟར་ཡབ་ཀྱི་ཞལ་ནས་ཡུམ་གྱི་
པདྨར་ཞུགས་པ་ནས། ཤེས་རབ་མའི་ཆགས་པའི་རྐྱེན་གྱིས་ཡི་གེ་ལྔ། མར་གསར་གྱི་
གོང་བུ་མེས་བཞུ་བ་ལྟར་ཞུ་བའི་ཐིག་ལེ་དཀར་ལ་དམར་བའི་མདངས་ཆགས་པ་མིག་
གིས་བལྟ་བར་མི་བཟོད་པའི་གཟི་བརྗིད་ཅན་དུ་གྱུར། དེ་ནས་ཡི་གེ་ཞུ་བའི་ཐིག་ལེ་
དེའི་གཟི་བྱིན་གྱི་མཐུས་རྒྱུ་རྡོ་རྗེ་འཛིན་པ་ཡབ་ཡུམ་གཉིས་ཀྱང་ཟླ་བ་ཞུ་བའི་གཟུགས་
བཞིན་དུ་ཞུ་ནས་ཐིག་ལེ་སྔ་ཕྱི་གཉིས་ཀ་འདྲེས་ནས་ཐིག་ལེའི་གཟུགས་སུ་གདན་
དབུས་མའི་སྟེང་དུ་གནས་པར་བསམ་མོ། །དེ་ནས་རང་སེམས་ཆོས་སྐུ་མངོན་དུ་བྱས་
པའི་ཐིག་ལེར་གནས་པ་དེའི་རྒྱུད་ཀྱི་བྱམས་པ་སྙིང་རྗེ་དགའ་བ་བཏང་སྙོམས་ཚད་མེད་
བཞིའི་ངོ་བོ་སྤྱན་མ་སོགས་བཞི་ཐིག་ལེ་དེ་ཉིད་ལས་བྱུང་སྟེ་དེའི་ཕྱོགས་བཞིར་གནས་
པས་ཆོས་སྐུ་ལས་གཟུགས་སྐུར་བཞེངས་པའི་གླུས་བསྐུལ་བར་བསམས་ལ་གླུ་ཚིག་
རང་གིས་བརྗོད་པ་ཡིན་ལ། གླུ་དེ་དག་གི་ཚིག་དོན་ནི་ཀུན་བཟང་གི་འགྲེལ་བ་ལྟར་
བཤད་ན་སྤྱན་མས་ཁམས་གསུམ་ན་གནས་པའི་སེམས་ཅན་ཀུན་གྱི་དབང་ཕྱུག་སྟེ་གཙོ་
བོ་ཆོས་དབྱིངས་ཡེ་ཤེས་ཀྱི་ངོ་བོ་ཀྱེ་ཐུགས་རྡོ་རྗེ་ཞེས་བོས་ནས་ལྷན་སྐྱེས་ཀྱི་དགའ་བས་
ཡིད་ཚིམ་པར་བྱེད་པས་ཡིད་དུ་འོང་བ་དོན་ཆེན་པོ་སངས་རྒྱས་ཀྱི་གོ་འཕང་ཐོབ་བྱེད།
འདོད་པའི་ཡོན་ཏན་སྤྱན་མ་བདག་གི་གཟུགས་སྒྲ་སོགས་ལྔ་ལ་ལོངས་སྤྱོད་པས།
བདག་སངས་རྒྱས་ཀྱི་ཡེ་ཤེས་ཉིད་ལྷ་མོའི་གཟུགས་སུ་བསྟན་པ་ལ་སྐྱབས་སུ་གསོལ།
- 567-
- 566.



གལ་ཏེ་ཁྱེད་ཆོས་ཀྱི་སྐུ་ལས་ཟབ་གསལ་གཉིས་མེད་ཀྱི་གཟུགས་སྐུར་མ་བཞེངས་ན་
བདག་སྙིང་རྗེ་ཆེན་པོའི་ངོ་བོ་སྤྱན་མ་ཤི་བ་དང་འདྲ་བས་བདག་གསོན་པོར་གནས་པ་
བཞེད་ན། སངས་རྒྱས་དང་སེམས་ཅན་ཐམས་ཅད་ཀྱི་ཡབ་དང་གཉེན་གྱི་མཆོག་ཁྱོད་
བདག་ལ་དགྱེས་བར་མཛོད་ལ། ཆོས་ཀྱི་སྐུ་ལས་འགྲོ་བའི་དོན་དུ་གཟུགས་སྐུར་
བཞེངས་སུ་གསོལ། ཞེས་པའོ། མཱ་མ་ཀིས། ཀྱེ་མེ་ལོང་ཡེ་ཤེས་ཀྱི་ངོ་བོ་སྐུ་རྡོ་རྗེ་ཞེས་
བོས་ནས། བསྟོད་པ། བཀའི་འཁོར་ལོར་ཆོས་བསྟན་པས་སེམས་ཅན་ཀུན་ལ་ཕན་
པར་མཛད་པ། དེ་ཡང་སངས་རྒྱས་ཀྱི་དོན་དུ་བྱང་ཆུབ་ཀྱི་སེམས་དོན་དམ་པ་གནས་
ཚུལ་དང་རྗེས་སུ་མཐུན་པར་བསྟན་པས་ཕན་པར་མཛད་པ། མགོན་པོ་བདག་བྱམས་
པ་ཆེན་པོའི་ངོ་བོ་སྤྱན་མ་དེ་རིང་གསོན་པར་བཞེད་ན། མཆོག་ཏུ་དགའ་བའི་འདོད་
ཆགས་དམ་ཚིག་སྟེ། འདི་ལས་འདའ་བར་མི་བྱ་བའི་ཆགས་པ་ཆེན་པོ་བདག་མཱ་མ་ཀི་
ལ་དགྱེས་པར་མཛོད་ཅེས་པའོ། །གོས་དཀར་མོས། ཀྱེ་སོར་རྟོག་ཡེ་ཤེས་ཀྱི་ངོ་བོ་
གསུང་རྡོ་རྗེ་ཞེས་བོས་ནས། བསྟོད་པ། ཁྱོད་ནི་སེམས་ཅན་ཀུན་ལ་བྱམས་པས་ཕན་
པར་མཛད་ཅིང་སྙིང་རྗེས་ཐུགས་བརྩེ་བ། སེམས་ཅན་གྱི་འཇིག་རྟེན་དག་གི་དགོས་པ་
བདེ་བ་ཕུན་སུམ་ཚོགས་པ་དང་། དོན་སངས་རྒྱས་ཀྱི་གོ་འཕང་ཐོབ་པའི་དོན་ལ་རྟག་ཏུ་
བརྩོན་པར་མཛད་པའི་མགོན་པོ། གལ་ཏེ་དགའ་བ་ཆེན་པོའི་ངོ་བོ་བདག་གསོན་པར་
མཆིས་པར་བཞེད་ན། རབ་ཏུ་དགའ་བའི་སྤྱོད་པ་བདེ་སྟོང་དབྱེར་མེད་དམ་ཐབས་ཤེས་
དབྱེར་མེད་རྣམ་པ་ཉེས་པ་ལྟར་སྣང་ཡང་ཉེས་པས་ཀུན་ཏུ་མ་གོས་པས་ཀུན་ཏུ་བཟང་
པོས་བདག་ལ་དགྱེས་པར་མཛོད་ཅེས་པའོ། །སྒྲོལ་མས། ཀྱེ་གཉིས་སུ་མེད་པའི་ཡེ་
ཤེས་ཀྱི་ངོ་བོ་འདོད་པའི་ཡོན་ཏན་ལྔའི་ངོ་བོ་རྡོ་རྗེ་འདོད་པ་ཞེས་བོས་ནས། བསྟོད་པ།
ཁྱོད་ནི་བྱ་བ་གྲུབ་པའི་དམ་ཚིག་མཆོག་དོན་ཡོད་གྲུབ་པ་བྱ་བ་གྲུབ་པའི་ཡེ་ཤེས་ཀྱི་ངོ་
བོ་ཉིད། ཕན་པ་རྒྱ་ཆེ་བ་བླ་ན་མེད་པའི་བྱང་ཆུབ་ཀྱི་མཚན་ཉིད་ཅན་གྱི་དོན་འབྱུང་བ་
དང་། ཡང་དག་པར་རྫོགས་པའི་སངས་རྒྱས་ཀྱི་གདུང་མཆོག་སྟེ་སངས་རྒྱས་ཀྱི་རིགས་
ཟབ་གསལ་གཉིས་མེད་ཀྱི་ཐིག་ལེ་ལས་དང་པོའི་ས་ནས་རིམ་གྱིས་སྒྲིབ་པ་དག་པའི་
མཐར་སོན་པར་གྱུར་པ་དང་། སངས་རྒྱས་དང་སེམས་ཅན་ཐམས་ཅད་ཆོས་ཀྱི་བདག་
མེད་པར་མཉམ་པ་ཉིད་དུ་གཟིགས་པས་དམིགས་མེད་ཀྱི་སྙིང་རྗེའི་བདག་ཉིད་མགོན་
པོ། གལ་ཏེ་བདག་བཏང་སྙོམས་ཆེན་པོའི་ངོ་བོ་སྒྲོལ་མ་གསོན་པར་མཆིས་པར་བཞེད་
ན། སྟོབས་དང་མི་འཇིགས་པ་སོགས་ཡོན་ཏན་རིན་ཆེན་མང་པོའི་གཏེར་དུ་གྱུར་པ་
བདག་ལ་དགྱེས་པར་མཛོད་ལ། འགྲོ་བའི་དོན་དུ་ཆོས་ཀྱི་སྐུ་ལས་ཟབ་གསལ་གཉིས་
མེད་ཀྱི་གཟུགས་སྐུར་བཞེངས་སུ་གསོལ། ཞེས་བསྐུལ་ནས་ལྷ་མོ་རྣམས་ཐིག་ལེ་ལ་
ཐིམ་པར་བསམ་མོ། །འདིར་རྗེ་ཐམས་ཅད་མཁྱེན་པས། སྒྲུབ་ཐབས་ཀུན་བཟང་དང་།
བཞི་བརྒྱ་ལྔ་བཅུ་པ་ལས། ཚིགས་བཅད་བཞི་ལྷ་མོ་བཞི་དང་སོ་སོར་སྦྱར་བ་མི་གསལ་
ལ། འགྲེལ་བ་ཕལ་ཆེ་བས་རྡོ་རྗེའི་ཐུགས་ཞེས་པ་དང༌། རྡོ་རྗེའི་སྐུ་ཁྱོད་ཅེས་པ་ལ་
བསམས་ནས། ཚིགས་བཅད་དང་པོ་མཱ་མ་ཀི་དང་། གཉིས་པ་སྤྱན་མ་ལ་སྦྱོར་མོད་ཀྱང་
རྩ་རྒྱུད་ལས། ཚིགས་བཅད་གཉིས་པ་མཱ་མ་ཀི་དང་སྦྱར་བ་དང༌། སྒྲུབ་ཐབས་ཀུན་ཏུ་
བཟང་པོ་ལས་ཀྱང་། འདི་ལྟར་སྤྱན་མ་ལ་སོགས་པའི་ལྷ་མོའི་དབྱངས་ཀྱི་སྒྲ་ཡིས་
བསྐུལ་བར་བསམ། སེམས་ཅན་ཁམས་ན་གནས་པའི་དབང་ཕྱུག་ཁྱོད་ནི་རྡོ་རྗེའི་
ཐུགས། །ཞེས་བསྐུལ་བ་ལ་སྤྱན་མ་དང་པོར་གསུངས་པས་འཕགས་ལུགས་དང་མཐུན་
པར་བྱས་པས་ཆོག་གམ་སྙམ་མོ། །ཞེས་གསུངས་སོ། །དེ་ལྟར་ལྷ་མོ་བཞིའི་གླུས་
- 569-
•568-



བསྐུལ་བས་སྔོན་གྱི་སྨོན་ལམ་དང་། ཚད་མེད་བཞིའི་མཐུས་ཆོས་ཐམས་ཅད་སྒྱུ་མ་ལྟ་
བུར་རྟོགས་ནས་ཟླ་བ་ཞུ་བ་ལྟ་བུའི་ཐིག་ལེ་དེ་ཉིད་ཡོངས་སུ་གྱུར་པ་ལས། རལ་གྲི་
འཆང་བཟུང་ལ་མཾ་གྱིས་མཚན་པ་ གཉིས་ སུ་གྱུར་པར་བསམ་མོ། །གཉིས་པ་ཡབ་
བསྐྱེད་པ་ལ། བསྙེན་པ། ཉེར་སྒྲུབ། སྒྲུབ་པ། སྒྲུབ་ཆེན་བཞི་ལས། དང་པོ་ནི། ཀུན་
བཟང་ལས། དེ་ཡི་འོད་ཟེར་མ་ལུས་པ་རྣམས་ཀྱིས། །ཞེས་པ་ནས། ཨཱཏྨ་ཀོཉཧཾ། ཞེས་
པའི་བར་གྱི་དོན། སྒྲུབ་ཐབས་འདི་ཉིད་ལས། དེ་ལས་འོད་ཟེར་ཁ་དོག་རྣམ་པ་ལྔ། །
ཞེས་པ་ནས། ཀོཉཧཾ། ཞེས་བརྗོད་དོ། །ཞེས་པའི་བར་གྱི་དོན་ཡིད་ལ་བྱེད་ཚུལ་ནི།
ཕྱག་མཚན་ལས་འོད་ཟེར་སྤྲོ་བསྡུ་དང་། དེ་ལས་རང་ཉིད་འཇམ་དཔལ་རྡོ་རྗེ་ཡབ་ཡུམ་
གཉིས་སུ་གྱུར་པའི་ཡབ་དང་པོར་གསལ་འདེབས་པ་དང་ཞལ་ཕྱག་རྒྱན་དང་ན་བཟའ།
ཕྱག་མཚན། འོད་ཟེར་འཕྲོ་བ་རྣམས་སྒྲུབ་ཐབས་ཉིད་ལས་གསལ་བ་བཤད་རྒྱུ་མེད་
ཅིང་། འདིར་ཡུམ་གྱི་ཁུངས་ཡོང་(ཡོངས་) རྩ་བའི་ཕྱག་གིས་རྡོར་དྲིལ་འཛིན་པར་
འདོད་པ་ལ་འགྲེལ་བར་དགག་པ་འབྱུང་ཞིང་འཁྱུད་པའི་ཕྱག་རྒྱའི་མཐེའུ་ཆུང་གཉིས་
ལྕགས་ཀྱུ་ལྟར་གུག་པ་ཡིན་གསུང་ལ། ཡང་ཤེས་རབ་རྣམ་པར་དག་པའི་ངོ་བོ་ཉིད་ནི་
རལ་གྲི། ཐུགས་རྗེ་ཆེན་པོས་འབིགས་པའི་ངོ་བོ་ཉིད་ནི་མདའ། རང་བཞིན་གྱི་ཉེས་
པའི་འདམ་ཐམས་ཅད་ཀྱིས་མ་གོས་པ་ནི་ཨུཏྤ་ལ་སྔོན་པོ། ཉེས་པ་ཐམས་ཅད་ཀྱི་
གཉེན་པོར་གྱུར་བས་དེ་བཞིན་གཤེགས་པའི་ཡོན་ཏན་མ་ལུས་པའི་གཞིར་གྱུར་པ་ཉིད་
ནི་གཞུའི་རྣམ་པར་དག་པ་ཡིན་ནོ། །ཞེས་གསུངས་སོ། །དེ་ནས་ཕྱིའི་གཟུང་བ་རྣམས་
ནང་སེམས་ཀྱི་བདག་ཉིད་ཡིན་པ་སེམས་ཙམ་པའི་གཞུང་རྣམས་ལས་འབྱུང་བ་ལྟར་
དང༌། ནང་གི་སེམས་དོན་དམ་པར་མེད་པ་དབུ་མ་རང་རྒྱུད་པའི་གཞུང་རྣམས་ལས་
འབྱུང་བ་བཞིན་བསྒོམས་ནས། ཐབས་བདེ་བ་ཆེན་པོའི་གཟུང་འཛིན་གྱིས་བསྡུས་པའི་
ཆོས་ཉིད་དོན་དམ་པར་མཚན་ཉིད་ཐམས་ཅད་ཀྱིས་སྟོང་པ་ནམ་མཁའ་ལྟ་བུའི་དོན་
རྟོགས་པ་ཉིད་འཇམ་དབྱངས་ཀྱི་སྐུར་ཤར་བས་སྲིད་ཞིའི་མཐའ་ལ་མི་གནས་པའི་ངོ་བོ་
ཉིད། ཆོས་ཐམས་ཅད་ཀྱི་རང་བཞིན་འཛིན་པ་དེ་ངའོ་སྙམ་དུ་བསམས་ལ་སྔགས་
བརྗོད་ལ་སྔགས་དོན་བསམ་མོ། །འདི་ནི་བསྙེན་པའི་ཡན་ལག་ཆུང་ངུ་དང་རྒྱུ་མཐུན་
པའི་འབྲས་བུ་ཆུང་ངུའོ། །འདིར་རྗེ་རིན་པོ་ཆེས། དེ་ལ་ནམ་མཁའི་ཡི་གེ་ལྔ་ཡུམ་གྱི་
མལ་དུ་འཇུག་པས་ནི། གཞི་ལ་བར་སྲིད་མའི་མངལ་དུ་འཇུག་པ་དང་། འབྲས་བུ་ལ་
ལོངས་སྐུ་མ་དག་པའི་གདུལ་བྱ་འདུལ་བའི་དོན་དུ་སྤྲུལ་སྐུ་འཛིན་པར་མཛད་པ་མཚོན་
པ་ལྟར་བསྒོམ་པའོ། །ཡི་གེ་དང་ཡབ་ཡུམ་ཞུ་བའི་ཐིག་ལེ་ནི་འོད་གསལ་གྱི་དབྱིངས་ལ་
ཞུགས་པའི་ཆོས་སྐུ་དང་། དེ་ལས་ལྷ་མོའི་གླུས་བསྐུལ་ནས་འབྲས་བུ་རྡོ་རྗེ་འཛིན་པའི་
སྐུར་བཞེངས་པ་ནི། གཞི་ལ་མངལ་དུ་ཞུགས་པ་དེ་འབྱུང་བ་བཞིས་འཕེལ་བར་བྱེད་པ་
དང་། འབྲས་བུ་ལ་ཚད་མེད་བཞིས་ཞི་རྐྱང་གི་དབྱིངས་ལ་གནས་པ་འགོག་པ་མཚོན་
པའོ། །ཞེས་གསུངས་སོ། །གཉིས་པ་ཉེར་སྒྲུབ་ནི། དེ་འོག་རང་སྙིང་ས་བོན་འོད་རྣམས་
ཀྱིས། །རང་གི་མིག་སོགས་ས་སྙིང་ལ་སོགས་པས། །ཇི་བཞིན་བཀང་ནས་ཞེས་པའི་
དོན། སྒྲུབ་ཐབས་ལས། དེ་ནས་རང་གི་མིག་གཉིས་སུ་ཀློ་དཀར་པོ་ཞེས་པ་ནས། རྣ་བ་
སོགས་བྱིན་གྱིས་བརླབ་པའོ། །ཞེས་པའི་དོན། རང་འཇམ་རྡོར་དུ་གསལ་བའི་རྩ་ཞལ་
གྱི་མིག་གཉིས་ཀྱི་དབུས་སུ་ཟླ་གདན་ལ་མིག་དབང་གི་ངོ་བོ་ཀིཾ་དཀར་པོ་ནས། ལྟེ་བའི་
དབུས་སུ་ཡིད་དབང་གི་ངོ་བོ་སཾ་དཀར་པོ། ས་བོན་དེ་རྣམས་ཡོངས་སུ་གྱུར་པ་ལས་
རང་རང་གི་ཕྱག་མཚན་ས་བོན་སོ་སོས་མཚན་པ། དེ་རྣམས་ལས་འོད་ཟེར་འཕྲོས་ནས་
- 571 -
-570-



དེ་བཞིན་གཤེགས་པ་རྣམས་སྤྱན་དྲངས་ནས་ཕྱག་མཚན་རྣམས་ལ་བཅུག་པས་དེ་
རྣམས་གནས་གྱུར་ནས་ས་སྙིང་སོགས་ཡུམ་དང་བཅས་པར་གྱུར་པ་དེ་རྣམས། དབང་
པོ་དེ་རྣམས་ལྷ་དེ་རྣམས་སུ་གྱུར་སོང་སྙམ་དུ་གསལ་གདབ་སྟེ་རྣ་བ་སོགས་བྱིན་གྱིས་
བརླབ་པའོ། །འདི་ནི་ཉེ་བར་སྒྲུབ་པའི་ཡན་ལག་དང་རྣམ་སྨིན་གྱི་འབྲས་བུས་ཆུང་ངུའོ།
གསུམ་པ་སྒྲུབ་པའི་ཡན་ལག་ནི། དྲི་མེད་རང་ཟླ་ཡིས། །རྡོ་རྗེ་ལྟེ་བའི་དབུས་སུ་ཡི་གེ་
ཧཱུྃ། །ཞེས་པ་ནས། མཚན་ཉིད་དག་དང་བྲལ་བར་དམིགས་ནས་ནི། །ཞེས་པའི་བར་
གྱི་དོན། འདི་ཉིད་ལས། དེ་ནས་རང་གི་སྙིང་གར་ཟླ་བའི་དཀྱིལ་འཁོར་གྱི་སྟེང་དུ།
ཞེས་པ་ནས། མོ་དམར་སེར་འོད་ཟེར་འཕྲོ་བ་བསམ་སྟེ། ཞེས་པའི་བར་གྱི་དམིགས་པ་
ཡིད་ལ་བྱེད་ཚུལ་ནི། རང་འཇམ་དཔལ་རྡོ་རྗེར་གསལ་བའི་ཐུགས་ཀ། མགྲིན་པ། སྤྱི་
བོ་རྣམས་སུ་ཟླ་བའི་གདན་ལ་ས་བོན་སོ་སོ་ལས་བྱུང་བའི་རྡོ་རྗེ་སྔོན་པོ་རྩེ་ལྔ་པ། པདྨ་
དམར་པོ་འདབ་མ་བརྒྱད་པ། འཁོར་ལོ་དཀར་པོ་རྩིབས་བརྒྱད་པ། དེ་རྣམས་ཀྱི་ལྟེ་
བར་རང་རང་གི་ས་བོན་གྱིས་མཚན་པ་རྣམས་ལས། ཐུགས་རྡོ་རྗེ་མི་བསྐྱོད་པ་ལྟ་བུ་
ཡུམ་བཅས། གསུང་རྡོ་རྗེ་འོད་དཔག་མེད་ལྟ་བུ་ཡུམ་བཅས། སྐུ་རྡོ་རྗེ་རྣམ་སྣང་ལྟ་བུ་
ཡུམ་བཅས་རྣམས་ཀྱི་ཐུགས་ཀར་ཟླ་བ་ལ་གནས་པའི་རང་རང་གི་ཕྱག་མཚན། རང་
རང་གི་ས་བོན་གྱིས་མཚན་པ་གསལ་བཏབ་ལ། ས་བོན་དེ་རྣམས་ལས་གཟུགས་རྡོ་རྗེ་
མ་སོགས་དང༌། མེ་ཏོག་མ་སོགས་སྤྲོས་ནས། ཕྱོགས་བཅུའི་སངས་རྒྱས་ཐམས་ཅད་
དང༌། དེ་རྣམས་ཀྱི་ཐུགས་ཀ་སོགས་གནས་གསུམ་ན་བཞུགས་པའི་རྡོ་རྗེ་གསུམ་གྱི་ལྷ་
ལ་མཆོད་པ་དེ་རྣམས་ཕུལ་ཏེ། ལྷ་མོ་རྣམས་ཐུགས་བྱིན་རླབས་ཀྱི་ཚེ་མཱ་མ་ཀི་དང་།
གསུང་བྱིན་རླབས་ཀྱི་ཚེ་གོས་དཀར་མོ་དང་། སྐུ་བྱིན་རླབས་ཀྱི་ཚེ་སྤྱན་མར་གྱུར་ནས་
- 572 -
སྐུ་གསུང་ཐུགས་ཀྱི་ལྷ་སོ་སོ་དང་སྙོམས་པར་ཞུགས་པས་བདེ་བ་ཆེན་པོས་ཐུགས་
དགྱེས་པར་བྱས་ཏེ། རང་གི་ལུས་ངག་ཡིད་གསུམ་རྡོ་རྗེ་གསུམ་དུ་བྱིན་གྱིས་བརླབ་པའི་
ཆེད་དུ་རང་གིས་གསོལ་བ་འདེབས་པའི་ཚིག་དོན་ནི། འགྲེལ་བ་ལས། དཔལ་ལྡན་
ཞེས་བྱ་བ་ནི་དཀྱིལ་འཁོར་གྱི་བདག་པོ་ཡིན་པའི་ཕྱིར་རོ། །རྡོ་རྗེ་ཐུགས་འཆང་བ་ཞེས་
བྱ་བ་ནི་རྡོ་རྗེ་ལྟར་མི་ཕྱེད་ཅིང་གཡོ་བ་མེད་པའི་ཐུགས་གང་ལ་མངའ་བ་དེ་ནི་རྡོ་རྗེ་
ཐུགས་འཆང་བ་སྟེ་མི་བསྐྱོད་པའོ། །སྐུ་གསུང་ཐུགས་གསུམ་པོ་རྡོ་རྗེ་ལྟར་མི་ཕྱེད་ཅིང་
མི་གཡོ་བ་སྒོམ་པ་གང་ཡིན་པ་དེ་ནི་རྡོ་རྗེ་མི་ཕྱེད་གསུམ་བསྒོམ་པས་སོ། །འདིས་ནི་དོན་
དམ་པར་ཐམས་ཅད་ཀྱང་ཐམས་ཅད་ཀྱི་བདག་ཉིད་ཅན་ཡིན་ནོ་ཞེས་སྟོན་ཏོ། །དེང་
བདག་ཅེས་བྱ་བ་ལ་སོགས་པ་ལ་བདག་ཐུགས་རྡོ་རྗེའི་རྣལ་འབྱོར་པ་རང་བཞིན་གྱིས་
དབྱེར་མི་ཕྱེད་པའི་ཕྱིར་ཆོས་ཀྱི་དབྱིངས་སུ་བྱིན་གྱིས་རླབས་པར་མཛད་དུ་གསོལ་ཞེས་
པ་སྟེ། བདག་གི་སེམས་ཐུགས་རྡོ་རྗེ་དང་མཉམ་པར་གྱུར་ཅིག་ཅེས་བྱ་བའི་བར་དུའོ། །
ཐུགས་རྡོ་རྗེ་འབའ་ཞིག་ཏུ་མ་ཟད་ཀྱི། ཕྱོགས་བཅུ་ན་བཞུགས་པའི་སྐུ་དང་གསུང་དང་
ཐུགས་རྡོ་རྗེའི་རྣལ་འབྱོར་པ་རྣམས་ཀྱིས་བདག་ལ་བྱིན་གྱིས་བརླབ་པར་མཛོད་ཅིག་
པའོ། །ཨོ་ཞེས་བྱ་བ་ལ་སོགས་པ་ལ་ཐུགས་རྡོ་རྗེས་བྱིན་གྱིས་བརླབས་པ་དང་། དེ་
བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པས་བདག་གི་སེམས་ཐུགས་རྡོ་
རྗེ་དང་འདྲ་བར་གྱུར་ཏོ། །ཞེས་ཨོཾ་གྱིས་ངེས་པར་བྱས་པའོ། །ཡེ་ཤེས་སེམས་དཔའི་
བྱིན་གྱིས་བརླབས་པ་ཡང་རིམ་པ་འདི་ཉིད་ཀྱིས་བྱའོ། །གསུང་རྡོ་རྗེ་ རྗེ་གསོལ་བ་
གདབ་པའི་ཚིགས་སུ་བཅད་པ་གསུངས་པ་ནི་ཆོས་ཀྱི་གསུང་ལམ་ཞེས་བྱ་བ་ལ་སོགས་
པ་གསུངས་པ་ཡིན་ཏེ། ཆོས་ནི་རྡོ་རྗེ་ཆོས་ཏེ་འོད་དཔག་ཏུ་མེད་པའོ། །གསུང་ལམ་ནི་
- 573 -



གསུང་གི་ངོ་བོ་སྟེ་ཆོས་ཐམས་ཅད་སྟོན་པ་ལ་དབང་དུ་གྱུར་པའི་ཕྱིར་རོ། །དེ་ཉིད་ཀྱིས་
ན་དཔལ་ལྡན་ནོ། །གསུང་ནི་རྡོ་རྗེ་ཅན་བདག་ལ་གསུང་གི་བྱིན་གྱིས་རློབས་མཛོད་ལ་
བདག་གི་ངག་དེ་དང་འདྲ་བར་གྱུར་ཅིག །ཅེས་བྱ་བའི་དོན་ཏོ། །ཨོ་ཞེས་བྱ་བ་ལ་
སོགས་པ་ནི་སྔ་མ་བཞིན་ནོ། །སྐུ་རྡོ་རྗེའི་གསོལ་བ་གདབ་པའི་ཚིགས་སུ་བཅད་པ་
གསུངས་པ་ནི། དཔལ་ལྡན་རྡོ་རྗེ་ཞེས་བྱ་བ་ལ་སོགས་པ་སྟེ། སྐུ་རྡོ་རྗེ་ནི་རྣམ་པར་སྣང་
མཛད་དོ། །དེ་རང་བཞིན་གྱིས་ཤིན་ཏུ་མཛེས་པའི་རང་བཞིན་ཅན་གྱི་སྐུ་ཆེན་པོ་མངའ་
བས་དཔལ་ལྡན་ཏེ། དེས་བདག་གི་ལུས་བྱིན་གྱིས་བརླབ་པར་མཛད་དེ། བདག་གི་
ལུས་སྐུ་རྡོ་རྗེ་ལྟ་བུར་གྱུར་ཅིག་ཅེས་བྱ་བའི་བར་དུའོ། །ཨོྃ་ཞེས་བྱ་བ་ནི་སྔ་མ་དང་
འདྲའོ། །ཞེས་གསུངས་ཤིང་། ལུགས་འདི་ལ་སྐབས་འདིར་ཀུན་ཏུ་བཟང་པོའི་ཐུགས་
གང་ཡིན་ཞེས་སོགས། མི་བརྗོད་པར་གསུངས་སོ། །དེ་ལྟར་དོན་དྲན་པས་གསོལ་བ་
བཏབ་པས། ཐུགས་ཀྱིས་མཛད་དུ་གསོལ། གསུང་གིས་མཛད་དུ་གསོལ། སྐུས་ནི་
མཛད་དུ་གསོལ་རྣམས་གཉིས་རེ་བརྗོད་པའི་གཉིས་པའི་ཚེ། ཐུགས་རྡོ་རྗེ་ལ་སོགས་པ་
གསོལ་བ་འདེབས་ཡུལ་དེ་རྣམས་མཆོག་ཏུ་དགའ་བའི་བདེ་བ་ཆེན་པོའི་ངོ་བོར། འོད་
ཟེར་སྔོན་པོ་དམར་པོ་དཀར་པོའི་རྣམ་པར་ཞུ་ནས། རང་གི་སྙིང་ག་མགྲིན་པ་སྤྱི་བོའི་རྡོ་
རྗེ་གསུམ་སེམས་དཔའ་སུམ་བརྩེགས་སུ་གནས་པ་སོ་སོར་ཐིམ་པས་རང་གི་ལུས་ངག་
ཡིད་གསུམ་རྡོ་རྗེ་གསུམ་དུ་མཛད་པར་བསམ་ལ། སྔགས་དོན། དེ་བཞིན་གཤེགས་པ་
ཐམས་ཅད་ཀྱི་ཐུགས། གསུང་། སྐུ་རྡོ་རྗེའི་ངོ་བོ་ངའོ་སྙམ་དུ་ང་རྒྱལ་བྱ་སྟེ། རྗེ་རིན་པོ་
ཆེས། འདིར་རྡོ་རྗེ་གསུམ་སྤྱན་དྲངས་ནས་བསྟིམ་པ་སོགས་ནི། ཤནྟི་པ་དང་ཐ་ག་ན་
དང་དཔལ་འབྲས་རྡོ་རྗེ་ལ་སོགས་པས་བཤད་པ་ལྟར་བྱས་སོ། །ཞེས་གསུངས་སོ། །དེ་
-574-
ནས་རྡོ་རྗེ་གསུམ་ཡང་དོན་དམ་པར་མཚན་ཉིད་ཐམས་ཅད་དང་བྲལ་བའི་སྟོང་པ་ཉིད་
དུ་བསམ་མོ། །དེ་ནས་ཐུགས་རྡོ་རྗེ་དང་གསུང་རྡོ་རྗེའི་བར་དུ་ཟླ་གདན་ལ་མཾ་ལས་རལ་
གྲི་མཾ་གྱིས་མཚན་པ་ལས་རང་ཉིད་དམ་ཚིག་པ་ཇི་ལྟ་བར་ཡེ་ཤེས་སེམས་དཔའ་ཡུམ་
བཅས་ཞལ་གསུམ་ཕྱག་དྲུག་པའི་ཐུགས་ཀར་རལ་གྲི་མཾ་གྱིས་མཚན་པའི་སེམས་
དཔའ་སུམ་བརྩེགས་བསྒོམ་པར་བྱའོ། །སྒྲུབ་ཐབས་ཀུན་བཟང་ལས་ཡེ་ཤེས་སེམས་
དཔའ་གསལ་བར་མ་གསུངས་ཀྱང་། མར་མེ་མཛད་ཀྱིས་གསལ་བར་གསུངས་པས་
བསྒོམ་དགོས་ཏེ། འགྲེལ་བ་ལས། དེ་བས་ན་ཡེ་ཤེས་སེམས་དཔའ་མེད་པར་དཀྱིལ་
འཁོར་གྱི་འཁོར་ལོར་རྫོགས་པར་མི་འགྱུར་བར་ཤེས་པར་བྱས་ལ་སློབ་དཔོན་གྱིས་
ཚིགས་སུ་བཅད་པར་མ་གསུངས་པའི་སོམ་ཉི་མི་བྱའོ། །ཞེས་གསུངས་ཡེ་ཤེས་སེམས་
དཔའ་དང་སྐུ་གསུང་ཐུགས་ཀྱི་རྡོ་རྗེ་གསུམ་ཡུམ་བཅས་དགོས་པ་ཡང་། འགྲེལ་བ་
ལས། ཡེ་ཤེས་སེམས་དཔའ་ནི་དམ་ཚིག་སེམས་དཔའ་ལྟར་ཤེས་རབ་དང་ཐབས་ཀྱི་
བདག་ཉིད་དུ་བསམ་པར་བྱའོ། །ཐུགས་རྡོ་ རྗེ་ལ་སོགས་པ་ཡང་དེ་བཞིན་ནོ་ཞེས་
གསུངས། གཞན་ཡང་འགྲེལ་བ་འདི་ལྟར་ན། དཀྱིལ་འཁོར་བཞི་ཡང་གནས་བཞིར་
སྒོམ་དགོས་ཏེ། དཔལ་འབྲས་རྡོ་ རྗེས་འགྲེལ་བར། དེ་ལྟར་ན་སྙིང་གར་མེའི་དཀྱིལ་
འཁོར་གྱི་སྟེང་དུ་ཐུགས་རྡོ་རྗེ་དེའི་གོང་བྲང་དུ་དབང་ཆེན་གྱི་དཀྱིལ་འཁོར་གྱི་སྟེང་དུ་ཡེ་
ཤེས་པ། ལྐོག་མར་ཆུའི་དཀྱིལ་འཁོར་གྱི་སྟེང་དུ་གསུང་རྡོ་རྗེ། མགོ་བོའི་ཐོད་པའི་ནང་
དུ་རླུང་གི་དཀྱིལ་འཁོར་གྱི་སྟེང་དུ་སྐུ་རྡོ་རྗེ་བསམ་མོ་ཞེས་གསུངས་ལ། ཡེ་ཤེས་སེམས་
དཔའི་མཾ་ལས་གཟུགས་རྡོ་རྗེ་སོགས་སྤྲོས་ནས་སངས་རྒྱས་རྣམས་དང་། དེ་རྣམས་ཀྱི་
ཡེ་ཤེས་སེམས་དཔའ་ལ་མཆོད་པ་དང༌། ཐུགས་རྡོ་རྗེའི་གསོལ་འདེབས་འདིར་ཡང་
- 575 -



བྱས་པས། ཡེ་ཤེས་སེམས་དཔའ་རྣམས་ཞུ་ནས་རང་གི་ཡེ་ཤེས་སེམས་དཔའ་ལ་ཐིམ་
པས་རང་ཉིད་རྡོ་རྗེ་གསུམ་ཀ་དབྱེར་མི་ཕྱེད་པའི་ང་རྒྱལ་འཛིན་དགོས་ཏེ། གོང་དུ་
དྲངས་པ་ལྟར་ཡེ་ཤེས་སེམས་དཔའི་བྱིན་གྱིས་བརླབ་པ་ཡང་རིམ་པ་འདི་ཉིད་ཀྱིས་
བྱའོ། །ཞེས་གསུངས་པའི་ཕྱིར། འོན་ཀྱང་དཀྱིལ་འཁོར་བཞི་སྒོམ་པ་དང་། ཡེ་ཤེས་
སེམས་དཔའ་གསལ་འདེབས་ལ་རྗེ་རིན་པོ་ཆེས་བཤད་པ་མ་མཛད་དོ། །དེ་ལྟར་ན་སྐུ་
གསུང་ཐུགས་བྱིན་རླབས་དང་ཡེ་ཤེས་སེམས་དཔའ་བསྒོམ་པ་ནི། སྒྲུབ་པའི་ཡན་ལག་
དང་སྐྱེས་བུ་བྱེད་པའི་འབྲས་བུ་ཆུང་ངུའོ། །བཞི་པ་སྒྲུབ་པ་ཆེན་པོའི་ཡན་ལག་ནི།
ཕྱོགས་བཅུར་ཀུན་བཞུགས་པ་ཡི་ཐུབ་པའི་ཚོགས། །ཞེས་པ་ནས། རང་གི་རིགས་ཀྱི་
གཙོས་བརྒྱན་ཅོད་པན་གྱུར། །ཅེས་པའི་དོན། དེ་ནས་ཡེ་ཤེས་སེམས་དཔའི་ཞེས་པ་
ནས་རང་གི་ལུས་ཀྱི་ནང་དུ་ཐིམ་པར་གྱུར། ཅེས་པའི་བར་གྱིས་དབང་བསྐུར་རྒྱས་
འདེབས། སྒྲུབ་པ་ཆེན་པོའི་ཡན་ལག་དང་དབང་གི་འབྲས་བུ་ཆུང་ངུའོ། །སྐབས་འདིར་
རྗེ་ཐམས་ཅད་མཁྱེན་པའི་གསུང་ནི་འདི་ལྟར། བསྙེན་སྒྲུབ་ཡན་ལག་བཞི་ཚར་གཅིག་
ཚང་པའི་བསྐྱེད་ཆོག་ལ་སྦྱར་བ་དང་། ལྷ་རེ་རེ་ལ་སྦྱར་བ་གཉིས་ལས། འདིར་ནི་ཕྱི་མ་
ལྟར་ཡིན་ལ། དེ་ཡང་ཡབ་ཀྱི་གཞི་ཆུང་ངུ་དང༌། ཡུམ་གྱི་གཞི་འབྲིང་དང་། འཁོར་གྱི་
གཞི་ཆེན་པོར་མཛད་པ་ནི། ཡབ་རྐྱང་པའི་དབང་དུ་མཛད་པ་ནི་ཐ་མལ་པའི་སྣང་ཞེན་
འགོག་པ་ལ་ནུས་པ་ཆུང་བ་དང༌། དེའི་སྟེང་དུ་ཡུམ་གྱི་བཞི་བསྟན་པས་ནུས་པ་འབྲིང་
དང་། དེའི་སྟེང་དུ་འཁོར་གྱི་བཞི་བསྣན་པས་ནུས་པ་ཆེ་བའི་དོན་ནོ། །བསྙེན་བའི་དོན་
ནི་ཉེ་བ་ཡིན་ལ། དེ་ཡང་ཡབ་ཡུམ་དང་འཁོར་བསྐྱེད་པ་གསུམ་གྱིས་ཟབ་གསལ་
གཉིས་སུ་མེད་པའི་ཡེ་ཤེས་ཀྱི་སྐུ་བསྒྲུབ་པ་ལ་ཉེ་བར་བྱེད་པས་བསྙེན་པའོ། །ལྷ་
གསུམ་པོ་རང་རང་གིས་སྐྱེད་དེ་ཞལ་གསུམ་ཕྱག་དྲུག་པའི་ལྷ་དང་རིགས་མཐུན་པས་རྒྱུ་
མཐུན་པའི་འབྲས་བུའོ། །སྐྱེ་མཆེད་བྱིན་གྱིས་བརླབ་པ་གསུམ་ནི་སྒྲུབ་པ་དང་ཉེ་བས་
ཉེ་བར་བསྒྲུབ་པའོ། །སྔོན་གྱི་ལས་ཀྱི་རྣམ་སྨིན་སོགས་གྲུབ་པ་དང་འདྲ་བས་རྣམ་སྨིན་
གྱི་འབྲས་བུར་བཏགས་སོ། །སྐུ་གསུང་ཐུགས་བྱིན་གྱིས་བརླབ་པ་ནི་ལུས་ངག་ཡིད་
གསུམ་ཆོས་ལོངས་སྤྲུལ་གསུམ་གྱི་སྐུའི་ངོ་བོ་ཉིད་དུ་བསྒྲུབ་པས་སྒྲུབ་པའོ། །སེམས་
ཅན་གྱི་དོན་བྱེད་པའི་འབྲས་བུ་བསྒྲུབ་པས་ན་སྐྱེས་བུ་བྱེད་འབྲས་སོ། །གཞན་དོན་
སྒྲུབ་པ་དེ་ཡང་སངས་རྒྱས་བྱང་སེམས་ཀྱིས་དབང་བསྐུར་ན་ཡིན་གྱི་མ་བསྐུར་ན་མ་
ཡིན་པས་དབང་བསྐུར་རྒྱས་གདབ་གསུམ་ནི་སྒྲུབ་པ་ཆེན་པོའོ། །ཡན་ལག་ཅེས་པ་
བཞིའི་དོན་ནི་གསུམ་པོ་དེར་རྫོགས་པར་བསྐྱེད་པའི་ཆ་ཤས་རེ་རེའོ། གསུམ་པ་
བསྙེན་སྒྲུབ་ཡན་ལག་བཞི་འབྲིང་གི་ཡུམ་བསྐྱེད་པ་ནི། དེ་བཞིན་རང་གི་ལྷ་འདྲ་རང་
སྙིང་པོས། །ཞེས་པ་ནས། རྣམ་པར་བཀོད་པས་ལུས་ནི་འོད་དང་ལྡན། །ཞེས་པའི་དོན་
ལ་རྗེ་རིན་པོ་ཆེས་འདི་ལྟར་གསུང་སྟེ། ཡུམ་གྱི་བསྙེན་སྒྲུབ་ཡན་ལག་བཞིའི་བསྙེན་
པའི་ཡན་ལག་ཀྱང་ཀུན་བཟང་ལས། དེ་བཞིན་རང་གི་ལྷ་འདྲ་རང་སྙིང་པོས། །སྤྲུལ་
པའི་རིག་མ་ཉིད་ནི་ཡང་དག་ལྟ། ། ཞེས་སྙིང་པོ་མཾ་གྱིས་ཡབ་བཞིན་དུ་བསྐྱེད་པ་དང་།
སྐུ་མདོག་སོགས་ཡབ་དང་འདྲ་བར་བསྐྱེད་པ་གསུངས་ལ། ཀུན་ཏུ་བཟང་མོ་དང་བཞི་
བརྒྱ་ལྔ་བཅུ་པ་ལས་ཀྱང་དེ་ལས་གསལ་བར་མ་གསུངས་སོ། །དེ་བཞིན་ཞེས་པའི་དོན་
ལ་འགྲེལ་བ་གཞན་མང་པོས་སེམས་ཅན་ལ་དབང་བསྐུར་བ་མ་གཏོགས་པ་རྒྱུ་རྡོ་རྗེ་
འཛིན་པ་མངོན་བྱང་ལྔ་ལས་བསྐྱེད་པ་དང༌། བར་དོའི་ཡི་གེ་ཞུགས་ནས་ཞུས་གླུས་
བསྐུལ་ནས་འདིར་བསྐྱེད་པར་བྱེད། འགྲེལ་བ་ཁ་གཅིག་གིས་སྔར་འཇམ་རྡོར་བསྐྱེད་
- 577-
- 576 -



པའི་སྐབས་སུ་ཕྱག་གཉིས་ཀྱིས་རིག་མ་ལ་འཁྱུད་པ་ཞེས་གསུངས་པས། སྔར་ཡབ་
དང་མཉམ་དུ་བསྐྱེད་ནས་འདིར་སླར་ཡང་སྒོམ་པར་བྱེད་ལ། དེ་བཞིན་གྱི་དོན་ཡང་
ཡབ་ཆོ་ག་གསུམ་བསྐྱེད་བྱས་པ་བཞིན་དུ་བསྐྱེད་པའི་དོན་དུ་འཆད་དོ། །ཞེས་གསུངས་
པའི་རྗེ་རང་གི་ལུགས། ཡབ་དང་མཉམ་དུ་བསྐྱེད་ནས་འདིར་སླར་ཡང་སྒོམ་པ་ཡིན་ཏེ།
ཞུ་བ་གླུས་བསྐུལ་ནས་ཕྱག་མཚན་དུ་ལྡང་བའི་ཚེ་རལ་གྲི་འཆང་བཟུང་ལ་མཾ་གྱིས་
མཚན་པ་གཉིས་སུ་གྱུར་ཅེས་གསལ་བར་གསུངས་པའི་ཕྱིར། དེ་ནས་ཡུམ་སྔར་བསྐྱེད་
ཟིན་འདིར་སླར་ཡང་གསལ་འདེབས་པ་བསྙེན་པ་དང༌། དེའི་མིག་སོགས་ཡབ་ལྟར་ས་
སྙིང་སོགས་སུ་བསྒོམ་པ་ནི་ཉེར་སྒྲུབ་དང་། དེའི་སྐུ་གསུང་ཐུགས་ཀྱི་ལྷ་སེམས་དཔའ་
གསུམ་བསྒོམ་པ་སྒྲུབ་པ་ཡིན་ལ། འོན་ཀྱང་ཡུམ་དང་འཁོར་གྱི་སྐུ་གསུང་ཐུགས་བྱིན་
བརླབས་ལ་མཆོད་ལྷ་སྤྲོ་བ་དང༌། དཔལ་ལྡན་སངས་རྒྱས་སོགས་ཀྱིས་གསོལ་བ་
འདེབས་པ་དང༌། སྔགས་བརྗོད་པ་མི་དགོས་པར་འགྲེལ་བ་ཁ་གཅིག་ནས་གསུངས་
པས་དེ་བཞིན་བྱ་ལ། ཡུམ་དང་འཁོར་ལ་ཡེ་ཤེས་སེམས་དཔའ་ཡང་མི་དགོས་པར་རྗེ་
རིན་པོ་ཆེས་གསུངས་པ་འོག་ཏུ་འཆད་དོ། །སྔར་ལྟར་དབང་བསྐུར་རྒྱས་གདབ་པ་ནི་
སྒྲུབ་ཆེན་ནོ། །
བཞི་པ་སྐུ་གསུམ་གྱི་གོ་འཕང་དེ་ཡང་འདོད་ཆགས་ལམ་བྱེད་ཀྱིས་མྱུར་དུ་ཐོབ་
པར་བསྟན་པའི་ཕྱིར་རིག་མ་དང་སྙོམས་པར་འཇུག་པ་ནི། དེ་ཉིད་ཤེས་པས་མགོ་དང་
སྙིང་ག་དང་། །ཞེས་པ་ནས། ཨ་ནུ་རཱ་ག་ཎ་བཛྲ་སྭ་བྷ་ཝ་ཨཱཏྨ་ཀོཉྩཧཾ། ཞེས་པའི་བར་
གྱི་དོན། ཡུམ་གྱི་སྤྱི་བོ་ནས་ནུ་མའི་བར་དུ། ཞེས་པ་ནས། རྗེས་ཆགས་ཀྱི་ང་རྒྱལ་
བཟུང་སྟེ་ཞེས་གསུངས་པའི་དམིགས་པ་ཡིད་ལ་བྱེད་ཚུལ་ནི་ཡུམ་གྱི་གནས་ལྔར་རིག་
-578 -
ལྔའི་ངོ་བོ་ཡི་གེ་ལྔ་བསམ་ཞིང་གནས་ལྔ་སོ་སོའི་རྡུལ་ཕྲ་རབ་རྣམས་ཀྱང་ཡི་གེ་ལྔའི་རྣམ་
པར་བསམས་ཏེ་དེ་རྣམས་ལས་རང་མདོག་ཅན་གྱི་འོད་ཟེར་རིགས་ལྔའི་ངོ་བོ་འཕྲོས་
ནས་ས་གསུམ་པོ་ཐམས་ཅད་ཁྱབ་པར་བྱས་ནས། རང་གི་རྡོ་རྗེ་མི་དམིགས་པར་སྦྱངས་
ཏེ་ཡི་གེ་ཧཱུྃ་སྔོན་པོར་གྱུར། དེ་ལས་རྡོ་རྗེ་སྔོན་པོ་རྩེ་གཅིག་པར་གྱུར། རྡོ་རྗེ་དེའི་ནོར་བུ་
ཨོ་དང་མཾ་གང་བདེར་གྱུར། དེ་ལས་ནོར་བུར་གྱུར་པའི་བུ་གར་ཕཊ་སེར་པོ་མགོ་ནང་དུ་
བསྟན་པས་དམ་པོར་བཀག་པ། དེ་ནས་ཡུམ་གྱི་གསང་གནས་མི་དམིགས་པར་སྦྱངས་
ནས་ཡི་གེ་ཨཱདང་ཧཱུྃ་དམར་པོར་གྱུར་པའི་ཨཱལས་པདྨའི་ལྟེ་བ་དང་། ཧཱུྃ་ལས་འདབ་མ་
བརྒྱད་དུ་གྱུར་པའི་ལྟེ་བའི་བུ་ག་ཕཊ་སེར་པོས་བཀག་པར་བསམས་ལ། འོ་དང་ཕན་
ཚུན་འཁྱུད་པ་སོགས་བྱས་པས། བྱང་སེམས་ཞུ་བ་གསང་གནས་ཀྱི་རྩེར་སླེབ་པ་ན་
ལྷན་སྐྱེས་ཀྱི་བདེ་བ་ཆེན་པོ་ཡབ་ཡུམ་གཉིས་ཀ་ལ་སྐྱེས་པའི་ཚེ་ཕཊ་ཡིག་གིས་བྱང་
སེམས་ཕྱིར་འཕོ་བ་བཀག་པའི་དབང་གིས་བདེ་བས་སྟོང་པ་ངེས་པའི་བདེ་སྟོང་རྒྱུན་
རིང་པོར་བསྒོམས་ལ། སྐབས་འདིས་དེ་བཞིན་གཤེགས་པ་ཐམས་ཅད་མཉེས་པར་
བྱའོ་སྙམ་དུ་བསམས་ནས། དེ་བཞིན་གཤེགས་པ་ཐམས་ཅད་ཀྱི་དོན་དམ་པའི་ཡུལ་ལ་
རྗེས་སུ་ཆགས་པའི་ཡེ་ཤེས་དེ་འདི་ཡིན་སྙམ་པ་དང་དེ་ལ་ངའོ་སྙམ་དུ་ང་རྒྱལ་བརྟན་པོ་
བཟུང་བར་བྱ་སྟེ། འདི་ནི་རྟེན་དང་བརྟེན་པ་ཐམས་ཅད་བདེ་སྟོང་གི་རྣམ་རོལ་དུ་འཆར་
བ་དང་། བསྐྱེད་རིམ་གྱི་ལས་བཞི་སྒྲུབ་པ་དང༌། རྫོགས་རིམ་གྱི་དགེ་རྩ་སྨིན་བྱེད་
སོགས་ལམ་འདིའི་སྙིང་པོ་ལྟ་བུ་ཡིན་པས། ཚིག་བཏོན་པ་ཙམ་ལ་སྙིང་པོར་མ་འཛིན་
ཅིག དང་པོ་སྦྱོར་བའི་ཏིང་ངེ་འཛིན་བཤད་ཟིན་ཏོ། །
༈ གཉིས་པ་འབྲས་བུ་སངས་རྒྱས་ཀྱི་མཛད་པ་དང་མཐུན་པར་དཀྱིལ་འཁོར་
- 579-



རྒྱལ་མཆོག་བསྒོམ་པ་ལ། དབྱུང་བའི་དཀྱིལ་འཁོར་བསྐྱེད་པ་དང༌། བསྐྱེད་པ་ཕྱིར་
དབྱུང་ནས་མཛད་པ་མཛད་ནས་གདན་ལ་འཁོད་པ་དང༌། ཡེ་ཤེས་པ་དགུག་གཞུག་
དང༌། སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ་པ་དང་། དབང་བསྐུར་ཞིང་རྒྱས་
གདབ་པ་དང་། མཆོད་ཅིང་བསྟོད་པ་དང་། ལྷ་སྒོམ་ཚུལ་གྱི་གནས་བྱེ་བྲག་ཏུ་བཤད་པ་
དང་བདུན་ལས། དང་པོ་ནི། ཀུན་བཟང་ལས། ཐུགས་ཀའི་ཟླ་བའི་སྔགས་ཀྱི་འོད་
རྣམས་ཀྱིས། །ཞེས་པ་ནས། རང་གི་དཀྱིལ་འཁོར་པ་ཡི་གཟུགས་བསམ་ལ། །ཞེས་
གསུངས་པའི་དོན་སྒྲུབ་ཐབས་ལས། དེ་ནས་རང་གི་ཐུགས་ཀའི་ཡེ་ཤེས་སེམས་དཔའི་
ཞེས་པ་ནས། ལྷ་བཅུ་དགུའི་གཟུགས་རྫོགས་པར་བསམ་མོ། །ཞེས་བརྗོད་པའི་ཚེ་
དམིགས་པ་ནི། གོང་གི་རྗེས་ཆགས་ཀྱི་ང་རྒྱལ་གྱི་མུ་ནས། ཐུགས་གའི་མཾ་ (དམར་》
ལས་འོད་ཟེར་ལྔ་ནམ་མཁའི་དབྱིངས་ཐམས་ཅད་ཁྱབ་པར་འཕྲོས་བས། ཕྱོགས་
བཅུའི་རྣམ་སྣང་ལ་སོགས་པའི་སངས་རྒྱས་ཐམས་ཅད་སྤྱན་དྲངས་པ་རྣམས་རང་གི་
ཞལ་ནས་ཞུགས་ཐུགས་ཀར་སླེབས་པ་ན་བྱང་ཆུབ་ཀྱི་སེམས་སུ་ཞུ་བ་རིམ་གྱིས་ནོར་
བུར་སླེབ་པའི་ཚེ་ཡང་བདེ་སྟོང་སྦྱར་ནས་ཡུན་རིང་དུ་བསྒོམ་སྟེ། མཐར་ཕཊ་ཡིག་གི་
བར་ཅུང་ཟད་བྱེ་བ་ནས་བྱང་སེམས་ཕྲ་མོ་ཞིག་ཡུམ་གྱི་པདྨར་བྱུང་བའི་ཐིག་ལེ་མཾ་སེར་
འོད་ཟེར་ལྔ་འཕྲོ་ཞིང་འཚེར་པ་ཞིག་ཏུ་གྱུར། དེ་ནས་མོ་ལ་རྣམ་ཐར་གསུམ་གྱི་དོན་ཚང་
དང་ཟབ་གསལ་གཉིས་མེད་ཀྱི་དོན་ཚང་ཚུལ་བསམས་ལ། གཙོ་བོར་ཐམས་ཅད་གཙོ་
བོ་གཅིག་པུའི་ཡེ་ཤེས་ཀྱི་རྣམ་རོལ་དུ་ལྟ་བའི་ཆེད་དུ། གཙོ་བོའི་ཡེ་ཤེས་ཀྱི་ངོ་བོ་མཾ་
ཡོངས་སུ་གྱུར་པ་ལས། མི་བསྐྱོད་པ་གཙོ་བོར་བྱས་པའི་ལྷ་བཅུ་དགུ་པོ་ཐམས་ཅད་
ཡུམ་དང་བཅས་པར་དུས་གཅིག་ཏུ་གྱུར་པ་ལ་དམིགས་ནས་ཅུང་ཟད་མཉམ་པར་
བཞག་གོ །འདིར་རྟེན་གཞལ་ཡས་ཁང་སྒོམ་མི་དགོས་པས་ལྷ་བཅུ་དགུའི་གཟུགས་
རྫོགས་པར་བསམ་ཞེས་དམིགས་སུ་བཀར་ནས་གསུངས་ལ། དང་པོ་མངལ་དུ་ལྷ་
ཡོངས་རྫོགས་ཀྱི་མངོན་རྟོགས་གསལ་རིམ་གྱིས་བཏབ་ཟིན་རྗེས་དབྱུང་བ་དང་། ལྷ་རེ་
རེ་ནས་མངོན་རྟོགས་གསལ་བཏབ་ནས་དབྱུང་བ་གང་བྱས་ཀྱང་མངལ་དུ་བསྐྱེད་པ་
གསལ་བཏབ་ཟིན་ནས་དབྱུང་བ་ལ་ཁྱད་མེད་པས་འདིར་ཕྱི་མ་ལྟར་རོ། ། །
གཉིས་པ་དབྱུང་ནས་མཛད་པ་མཛད་དེ་གདན་ལ་འཁོད་པ་ནི། ཆོ་ག་འདི་ཡི་
སེམས་ ནི་ བརྟན་ པོ་དང༌། །འཇིག་རྟེན་རྣམས་ལ་ཕན་ཕྱིར་ཡང་དག་དབྱུང་། །ཞེས་པ་
ནས། དེ་ལྟར་ཡོངས་སུ་རྫོགས་པའི་དཀྱིལ་འཁོར་ལ། །དངོས་པོ་ཐམས་ཅད་ཀྱིས་ནི་
བལྟས་ནས་ཀྱང་། །ཞེས་པའི་བར་གསུངས་ལ། དེ་རྣམས་ཀྱི་དགོངས་པ་རྗེ་རིན་པོ་
ཆེས། དོགས་གཅོད་དང་བཅས་ཏེ་གསུངས་པ་ནི། དེ་ནས་བཛྲ་དྷིཀ། ཅེས་བརྗོད་པས་
མི་བསྐྱོད་པ་ཞེས་པ་ནས། འདོད་པ་ནི་ལུགས་འདིའི་དོན་གཏན་མ་ཡིན་ནོ། །ཞེས་པའི་
བར་ཡིན་ལ། དེ་ལྟར་སྒྲུབ་ཐབས་བཅད་ལྷུག་གཉིས་ཀྱི་དོན་ཡིད་ལ་བྱེད་ཚུལ་ནི། རང་
གཙོ་བོའི་ང་རྒྱལ་ལ་གནས་པས་སེམས་ཅན་ཐམས་ཅད་ལ་བྱམས་པ་དང༌། སྙིང་རྗེ་
ཤུགས་དྲག་པོ་བསྐྱེད་ལ་སེམས་ཅན་ཞེ་སྡང་ལ་སོགས་པ་གང་དང་གང་ཤས་ཆེ་བ་དེ་
དང་དེ། མི་བསྐྱོད་པ་ལ་སོགས་པ་དེ་དང་དེས་སོ་སོའི་སྦྱང་བྱ་དེ་རྣམས་སྦྱངས་ནས་
སེམས་ཅན་ཐམས་ཅད་རྡོ་རྗེ་འཛིན་པའི་ས་ལ་ད་ལྟ་ཉིད་དུ་འགོད་པར་བྱའོ་སྙམ་དུ་
བསམས་ལ། ཐོག་ མར་བཛྲ་དྷཱིཀ་ཅེས་བརྗོད་ནས་མི་བསྐྱོད་པ་ སྔོན་པོ། སྔོ་དཀར་
དམར་བའི་ཞལ་གསུམ་ཕྱག་དྲུག་གི་དང་པོ་གཉིས་རང་འདྲའི་ཡུམ་ལ་འཁྱུད་ཅིང་།
གཡས་ལྷག་མ་གཉིས་ན་རྡོ་རྗེ་དང་རལ་གྲི། གཡོན་འོག་མ་གཉིས་ན་པདྨ་དང་རིན་པོ་
-580 -
- 581-



ཆེ་བསྣམས་པ། ཞེས་པའི་སྐབས་སུ་མི་བསྐྱོད་པའི་སྐུ་མདོག་ཞལ་ཕྱག་རྣམ་པ་ཤར་
ངེས་སུ་བསྒོམས་ལ། དེ་འདྲ་བའི་མི་བསྐྱོད་པ་བཛྲ་དྷཱིཀ་ཅེས་མིང་ནས་བོས་པ་ལྟར་
བསྐུལ་བས་ཡུམ་གྱི་མངལ་ནང་ནས་པདྨའི་སྒོར་བྱོན་པ་དེ་ལ་མི་བསྐྱོད་པ་གཙོ་བོར་
བྱས་པའི་དཀྱིལ་འཁོར་ཡོངས་རྫོགས་དང༌། ཡབ་ཡུམ་ཞལ་སྦྱོར་དང་། ཡབ་རྐྱང་ལ་
སོགས་པ་ཕྱོགས་བཅུའི་ནམ་མཁའ་གང་བར་སྤྲོས། དེ་རྣམས་ཀྱིས་སེམས་ཅན་ལ་
དབང་བསྐུར་བ་དང་། འོད་དང་བདུད་རྩི་སྤྲོ་བ་དང༌། ཆོས་བསྟན་ནས་སེམས་ཅན་ཞེ་
སྡང་ཆེ་བ་གཙོ་བོར་བྱས་པའི་སེམས་ཅན་རྣམས་ཀྱི་རྣམ་ཤེས་ཀྱི་ཕུང་པོ་དང་ཞེ་སྡང་
སྦྱངས་ནས་ཆོས་དབྱིངས་ཡེ་ཤེས་ཀྱི་ངོ་བོ་མི་བསྐྱོད་པའི་གོ་འཕང་ལ་བཀོད། དེ་ནས་
མི་བསྐྱོད་པ་ཕར་སྤྲུལ་པ་ཐམས་ཅད་གཅིག་ཏུ་འདུས་ཏེ་མི་བསྐྱོད་པ་ཡབ་ཡུམ་གྱི་སྐུ་
གཅིག་ཏུ་གྱུར་པ་རང་གི་མདུན་ན་བཞུགས་པ་དེ། རང་འཇམ་དཔལ་རྡོ་རྗེ་ཡབ་ཡུམ་ལ་
ཐིམ་པས་ཆུ་དང་འོ་མ་འདྲེས་པ་ལྟར་གྱུར་པ་འཇམ་དཔལ་རྡོ་རྗེའི་རྣམ་པ་མ་དོར་བར་
གནས་པ་ལ་མི་བསྐྱོད་པའི་ང་རྒྱལ་བཞག་པར་བྱའོ། །ཕྱག་དང་པོ་གཉིས་ཀྱིས་རང་
འདྲའི་ཡུམ་དང་ཡབ་ལ་འཁྱུད་པ་དང་། པདྨ་ནས་ཕྱུང་སྟེ་ཕྱོགས་བཅུར་འཕྲོ་བ་དང་།
སྤྲུལ་པ་རྣམས་གཅིག་ཏུ་གྱུར་པ་སོགས་ནི་ལྷག་མ་ཀུན་ལ་སྦྱར་ཞིང་། རྣམ་སྣང་ཚུར་
འདུས་པ་རང་གི་མདུན་ཤར་གྱི་ཟླ་གདན་ལ་རྡོ་རྗེ་སྐྱིལ་ཀྲུང་གིས་འཁོད་པ་ནས། བདུད་
རྩི་འཁྱིལ་པ་བྱང་སྒོར་ཉི་གདན་ལ་གཡོན་བརྐྱང་གིས་འཁོད་པའི་བར་སྒྲུབ་ཐབས་ངག་
འདོན་ལ་གསལ་བ་ལྟར་བསྒོམ་མོ། །འདིར་ཕྱག་མཚན་ལ་དོགས་གཅོད་ནི། ས་སྙིང་
སོགས་དྲུག་ལ་དཔལ་འབྲས་རྡོ་རྗེས་ས་སྙིང་གི་གཡས་གཉིས་པས་ནོར་བུའི་རྒྱལ་
མཚན་དང༌། སྒྲིབ་སེལ་གྱི་གཡས་གཉིས་ཞུ་བའི་ཕྱག་རྒྱ་མཛད་པར་བཤད་ཀྱང༌།
འགྲེལ་བ་གཞན་རྣམས་ཀྱི་ལུགས་རྣམ་སྣང་མི་བསྐྱོད་པ་རིན་འབྱུང་འོད་དཔག་མེད་
དོན་གྲུབ་རྡོར་སེམས་དྲུག་དང་འདྲ་བར་བཞེད་པས་འདིར་དེ་བཞིན་དུ་བྱས་སོ། །ཞེས་
དང༌། ཡང་སྐྱེ་མཆེད་སོགས་བྱིན་རླབས་དང་ཡེ་ཤེས་པ་བསྟིམ་པའི་གོ་རིམ་ལ། འདིར་
ཀུན་བཟང་ལས། དེ་ལྟར་ཡོངས་སུ་རྫོགས་པའི་དཀྱིལ་འཁོར་ལ། །དངོས་པོ་ཐམས་
ཅད་ཀྱིས་ནི་བལྟས་ནས་ཀྱང་། །ཞེས་འབྱུང་བས་རྐང་པ་གཉིས་པའི་དོན་སྐབས་འདིར་
སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་རློབ་པར་བྱེད་པ་ལ་དཔལ་འབྲས་རྡོ་རྗེས་
འཆད་པ་ནི་མི་འཐད་དེ། ཀུན་ཏུ་བཟང་པོ་དང་ཀུན་ཏུ་བཟང་མོ་གཉིས་སུ་བྱིན་གྱིས་
བརླབ་པ་མི་གསལ་ཡང་། མར་མེ་མཛད་བཟང་པོས་ཡེ་ཤེས་པའི་དཀྱིལ་འཁོར་དམ་
ཚིག་པ་དང་བསྲེ་བའི་འོག་ཏུ། མིག་དང་སྐུ་སོགས་བྱིན་གྱིས་བརླབས། །སྔོན་བཞིན་
དབང་བསྐུར་དེ་ལ་བསམ། །རྒྱུ་མཐུན་ལ་སོགས་ཆེན་པོ་ཉིད། །ཅེས་ གསལ་བར་
གསུངས་པ་དང་འགལ་བའི་ཕྱིར་དང་། བསྙེན་པའི་ཡན་ལག་མ་རྫོགས་པར་ཉེར་སྒྲུབ་
དང་སྒྲུབ་པའི་ཡན་ལག་བྱེད་པ་གོ་རིམ་འགལ་བའི་ཕྱིར་རོ། །དེ་ནས་དངོས་པོ་ཐམས་
ཅད་ཀྱིས་ནི་ཞེས་གསུངས་པའི་དོན་དཀྱིལ་ཆོག་ལས། རྫོགས་པའི་འཁོར་ལོར་བལྟས་
ནས་ཀྱང་། །ཀུན་ནས་རང་གི་དངོས་པོ་ཡིས། །ཞེས་གསུངས་པའི་དོན་ཤནྟི་པས།
ཀུན་ནས་ནི་རང་རང་གི་གནས་དང་། དངོས་པོ་ཡིས་ཞེས་པ་ནི་རང་རང་གི་ཚུལ་གྱིས་
ཞེས་བཤད་པ་ལྟར་ལྷ་སོ་སོའི་གནས་ན་རང་རང་གི་སྐུ་མདོག་ལ་སོགས་པའི་ཚུལ་གྱིས་
བཞུགས་པར་བལྟ་བའི་དོན་ནོ་ཞེས་དང་། འདིར་ཡུམ་གྱི་མངལ་དུ་རྟེན་གཞལ་ཡས་
ཁང་རྫོགས་པར་བསྐྱེད་པ་དང་། སྐྱེ་མཆེད་སོགས་ཀྱི་ལྷ་རང་ཆས་མི་འཐད་པ་ཡང་།
དཀྱིལ་འཁོར་རྫོགས་པར་བསྐྱེད་ཅིང་སྐྱེ་མཆེད་དང་སྐུ་གསུང་ཐུགས་བྱིན་གྱིས་རླབས་
-582-
- 583-



པའི་ལྷ་རང་ཆས་སུ་ལྡན་པར་བསྒོམ་པར་འདོད་པ་ནི་ལུགས་འདིའི་དོན་གཏན་མ་ཡིན་
ནོ། །ཞེས་རྗེ་རིན་པོ་ཆེས་གསུངས་སོ། ། གསུམ་པ་ཡེ་ཤེས་པ་བསྟིམ་པ་ནི༔ སྙིང་པོའི་
སྔགས་ཀྱི་འོད་ཟེར་ལྕགས་ཀྱུ་ཡིས། །ཞེས་པ་ནས། ཙན་དན་བཟང་སོགས་མེ་ཏོག་
གིས་མཛེས་དབུལ། །ཞེས་གསུངས་པའི་དོན་ལ་འགྲེལ་བས་མང་དུ་བཤད་ཀྱང་། དེ་
ཐམས་ཅད་ཀྱི་འགག་བསྡུས་པ་ལ། རྗེ་ཐམས་ཅད་མཁྱེན་པས། དེ་ནས་རང་གི་ཡེ་
ཤེས་སེམས་དཔའ་མཾ་གྱི་འོད་ཟེར་ལྕགས་ཀྱུ་ལྟ་བུ་འཕྲོས་པ་དང་། ཡ་མཱནྟ་ཀྲྀཏ་ཛཞེས་
བརྗོད་པས། གཤིན་རྗེ་གཤེད་ཀྱི་ཐུགས་ཀ་ནས་རང་འདྲའི་ཁྲོ་བོ་སྤྲོས་པས་འཇམ་པའི་
རྡོ་རྗེའི་དཀྱིལ་འཁོར་མདུན་དུ་བཀུག་པའི་དཀྱིལ་འཁོར་པ་རྣམས་ཡབ་ཡུམ་སྙོམས་
པར་ཞུགས་པར་བདེ་བ་དམ་པས་གང་བར་བསམ་མོ། །དེ་ནས་ཁྲོ་བོ་བཞིའི་སྔགས་
བརྗོད་པས་བགེགས་སྔར་ཡོད་བསྐྲད་ཅིང་ཕྱིས་མི་འཇུག་པའི་དོན་དུ་བྱིན་གྱིས་
བརླབས་པར་བསམ་ལ། ཙན་དན་དང་མེ་ཏོག་སོགས་དང་བཅས་པའི་མཆོད་ཡོན་གཙོ་
བོའི་སྔགས་ཀྱིས་དབུལ་ལོ། །དེ་ནས་པྲཛྙཱནྟ་ཀྲིཏ་ཧཱུྃ་གིས་དམ་ཚིག་པ་རྣམས་ལ་གཞུག།
པདྨནྟ་ཀྲིཏ་ཐཾ་གྱིས་དམ་ཚིག་པ་དང་དབྱེར་མེད་དུ་བཅིངས། བི་བྷཱནྟ་ཀྲིཏ་ཧོཔས་མཉེས་
པར་བྱས་པ་ནི་བསྟེན་པའི་ཡན་ལག་དང་རྒྱུ་མཐུན་པའི་འབྲས་བུ་ཆེན་པོའོ། །ཞེས་
གསུངས་ལ། དེས་ན་ཛ༔ ཞེས་སོགས་ཀྱི་སྐབས་སུ་གཤིན་རྗེ་གཤེད་ཀྱིས་སྤྱན་དྲངས་
པའི་ཡེ་ཤེས་པའི་རྟེན་བརྟེན་པའི་དཀྱིལ་འཁོར་དམ་ཚིག་པའི་དཀྱིལ་འཁོར་གྱི་མདུན་
གྱི་ནམ་མཁར་བཞུགས་པ་རྣམས་སྙོམས་འཇུག་གི་བདེ་བས་ཐུགས་རྒྱུད་གང་བར་གྱུར་
པར་བསམས་ནས། ཁྲོ་བོ་བཞིའི་སྔགས་བརྗོད་པའི་ཚེ་དེ་བཞི་ལས་རང་འདྲའི་ཚོགས་
དུ་མ་སྤྲོས་ནས་ཡེ་ཤེས་པའི་ཕྱི་འབྲང་གི་བགེགས་རྣམས་ཞལ་དུ་གསོལ་བ་དང༌།
-584 -
མཚོན་ཆོས་གཏུབ་པ་དང༌། མེས་བསྲེག་པ་དང༌། རྒྱང་རིང་དུ་བསྐྲད་པས་བགེགས་
སྔར་ཡོད་བསྐྲད་ཅིང༌། ཕྱིས་སྒྲུབ་པ་པོ་རང་ལ་བགེགས་མི་འཇུག་པར་བྱིན་གྱིས་
བརླབ། མཆོད་ཡོན་ཡེ་ཤེས་པ་རྣམས་ཀྱི་ཞལ་ལམ་ཕྱག་ཏུ་ཕུལ། དེ་ནས་པྲཛཱནྟ་ཀྲིཏ་ཧཱུྃ་
ཞེས་པའི་ཚེ། ཡེ་ཤེས་པའི་གཙོ་བོ་རང་གི་སྤྱི་གཙུག་ཏུ་རང་དང་ཞལ་ཕྱོགས་མཐུན་པར་
ཞུགས་པ་ནས། བགེགས་མཐར་བྱེད་ཀྱི་བར་འདྲ་བ་དང༌། རྟེན་གཞལ་ཡས་ཁང་ཡེ་
ཤེས་པ་ཡང་དམ་ཚིག་གི་གཞལ་ཡས་ཁང་གི་སྟེང་དུ་བཞུགས། པདྨནྟ་ཀྲིཏ་སཾ་ཞེས་པའི་
ཚེ་རང་རང་གི་དམ་ཚིག་པ་དང་ཆ་ཤས་ཐམས་ཅད་ནས་འདྲེས་ཏེ་དབྱེར་མེད་དུ་གྱུར།
བིབྷཱནྟ་ཀྲིཏ་ཧོ༠ཞེས་པའི་ཚེ་ཡེ་ཤེས་པ་རྣམས་དམ་ཚིག་པ་སོ་སོ་ལ་དགྱེས་བཞིན་བརྟན་
པར་བཞུགས་པའི་མོས་པ་བརྟན་པོ་བྱས་ཏེ་སྔར་བསྒོམས་པའི་དཀྱིལ་འཁོར་ལ་དམ་
ཚིག་པ་ཙམ་དུ་འཛིན་པ་བཟློག་པར་བྱའོ། ། བཞི་པ་སྐྱེ་མཆེད་སོགས་བྱིན་གྱིས་བརླབ་
པ་ནི། དེ་ནས་སྔར་ཡུམ་གྱི་སྐྱེ་མཆེད་དང༌། སྐུ་གསུང་ཐུགས་བྱིན་གྱིས་བརླབས་པ་ལྟར་
འདིར་ཡང་བྱ་སྟེ། རྗེ་རིན་པོ་ཆེས། འཁོར་གྱི་ལྷ་རྣམས་ཀྱི་སྐྱེ་མཆེད་དྲུག་སྔར་བཞིན་
བྱིན་གྱིས་བརླབ་པ་ནི། ཉེར་སྒྲུབ་ཀྱི་ཡན་ལག་དང་རྣམ་སྨིན་གྱི་འབྲས་བུ་ཆེན་པོའོ། །
སྔར་བཞིན་སྐུ་གསུང་ཐུགས་བྱིན་གྱིས་བརླབས་པ་ནི་སྒྲུབ་པའི་ཡན་ལག་དང་། སྐྱེས་
བུ་བྱེད་པའི་འབྲས་བུ་ཆེན་པོའོ། །ཞེས་གསུངས། ལྔ་པ་དབང་བསྐུར་རྒྱས་གདབ་
ནི། རང་ལ་བྱས་པ་ལྟ་བུར་དབང་བསྐུར་ཞིང་། །ཞེས་གསུངས། དེའི་དོན་རྗེ་རིན་པོ་
ཆེས། སྔར་བཤད་པ་བཞིན་བུམ་པའི་ཆུས་དབང་བསྐུར་བའི་ཆུའི་ལྷག་མ་སྤྱི་གཙུག་ཏུ་
འཁྱིལ་བ་ཡོངས་སུ་གྱུར་པ་ལས། འཁོར་གྱི་དེ་བཞིན་གཤེགས་པ་བཞི་དང་། ཞེས་པ་
ནས། དྲི་རྡོ་ རྗེ་ མ་ཡབ་ཡུམ་ལ། རིན་ཆེན་འབྱུང་ལྡན་གྱིས་དབུ་བརྒྱན་པའོ། །ཞེས་
- 585 -



གསུངས་པ་ལྟར་རིགས་བདག་གིས་དབུ་བརྒྱན་པ་ནི་སྒྲུབ་ཆེན་གྱི་ཡན་ལག་དང་དབང་
གི་འབྲས་བུ་ཆེན་པོ་ཡིན་ནོ། །འདིར་རྗེ་ཐམས་ཅད་མཁྱེན་པས་ཤནྟི་པ་དང་དཔལ་
འབྲས་རྡོ་རྗེས་འཁོར་རྣམས་ལ་ཡེ་ཤེས་སེམས་དཔའ་འགོད་པར་བཤད་ལ། ཡབ་སྲས་
གཉིས་ཀྱི་གཞུང་ནས་མ་བཤད་པ་བཞིན་དུ་པཎྜི་ཏ་གཞན་རྣམས་ཀྱིས་ཀྱང་མ་བཤད་
དོ། །ལྷ་འབྱིན་པའི་སྐབས་ཁྲོ་བོ་བཞི་ལ་རིགས་བདག་བཤད་ཀྱང་། རིགས་བདག་
གིས་དབུ་བརྒྱན་པ་དབང་བསྐུར་པའི་འོག་ཏུ་བྱེད་པ་སྒྲུབ་ཆེན་གྱི་ཡན་ལག་ཡིན་པར་ཐ་
ག་ནས་བཤད་ཅིང་། དཀྱིལ་ཆོག་དག་ལས་འབྱིན་པའི་སྐབས་སུ་མ་བཤད་པར་དབང་
བསྐུར་བའི་འོག་ཏུ་གསུངས་སོ། །ཞེས་གསུངས།
དྲུག་པ་ལ་ཕྱི་ནང་གསང་བའི་མཆོད་པས་མཆོད་ནས་ང་རྒྱལ་འཛིན་པ་དང༌།
རིགས་ལྔའི་སྒོ་ནས་བསྟོད་པ། ནང་གི་མཆོད་པ་དང་གསུམ་ལས། དང་པོ་ནི། ཆོ་ག་
ཡིས་ནི་མངོན་པར་མཆོད་པར་བྱ། །ཞེས་པ་ནས། དེ་ལྟར་ཐ་དད་རྟོག་ལས་ངེས་གྲོལ་
བྱ། །ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སྭ་བྷཱ་ཝ་ཨཏྨ་ཀོཉཧཾ། ཞེས་པའི་བར་གྱི་དོན། རྗེ་རིན་
པོ་ཆེས། དེ་ནས་མཆོད་པ་བསངས་སྦྱངས་སོགས་བྱས་ལ། ཞེས་པ་ནས། སྙམ་དུ་ང་
རྒྱལ་བཟུང་སྟེ་མཆོད་པའོ། །ཞེས་པས་འཆད་པར་མཛད་པ་ལྟར་ཡིན་པས། འདི་ལ་
སྔོན་དུ་མཆོད་པ་བྱིན་གྱིས་བརླབས་ནས་དེ་ནས་འབུལ་བར་བྱེད་པ་ནི། ཆུ་གཉིས་དང་།
འདོད་ཡོན་ལྔ་དང་། ཉེར་སྤྱོད་རོལ་མོ་དང་བཅས་པ་ཕྱག་ལེན་བཞིན་དུ་བཤམས་ལ་
ནང་མཆོད་ཀྱིས་བསངས་ནས་ཨོཾ་ཨཱབི་གྷཱནྟ་ཀྲྀཏ་ཀྱི་སྔགས་བརྗོད་པའི་ཚེ་རང་གི་སྙིང་
གའི་མཾ་ལས་ཁྲོ་བོ་བདུད་རྩི་འཁྱིལ་པ་དུ་མ་སྤྲོས་ནས་བགེགས་བསངས། སྭ་བྷཱ་ཝའི་ཚེ་
མཆོད་པ་དེ་དག་ལ་སོགས་པ་ཆོས་ཐམས་ཅད་བདེན་སྟོང་དུ་སྦྱངས། སྟོང་པའི་ངང་
-586 -
ལས་མཆོད་རྫས་དེ་རྣམས་སྣང་ཡང་བདེན་མེད་སྒྱུ་མ་ལྟ་བུའི་ངང་ནས་གཟུགས་སྒྲ་དྲི་རོ་
རེག་བྱ་མེ་ཏོག་སོགས་དབང་པོ་དྲུག་གི་ཡུལ་ཐམས་ཅད་རང་གི་སྙིང་གའི་མཾ་ཡིག་གི་
འོད་ཟེར་གྱིས། དཔེར་ན་ཁབ་ལེན་གྱི་རྡོས་ལྕགས་རང་དབང་མེད་པར་འདྲེན་པ་ལྟར་
དྲངས་ཤིང་བཀུག་ནས་རང་གི་ཞལ་དུ་བཅུག་པ་རིམ་གྱིས་རྡོ་རྗེའི་ལམ་ནས་ཡུམ་གྱི་
པདྨར་སླེབ་པ་ན། བདེ་བ་ཆེན་པོའི་རྟེན་བྱང་སེམས་དཀར་དམར་གྱི་རང་བཞིན་དུ་ཞུ་
བ་འོད་ཀྱི་གོང་བུའམ་དཀྱིལ་འཁོར་གྱི་ཚོགས་ཏེ་མང་པོར་གྱུར་པ་ངོ་བོའི་ཁྱད་པར་དང་
དེ་དག་འོད་ཟེར་གྱི་རྣམ་པས་ཡུམ་གྱི་བ་སྤུ་སུམ་ཁྲི་ཆིག་སྟོང་པོ་རེ་རེའི་སྒོ་ནས་ཀྱང་།
འོད་ཟེར་དཀར་དམར་སོགས་སྣ་ཚོགས་པའི་རྣམ་པར་ཕྱིར་སྤྲོས་པའི་འོད་ཟེར་རེ་རེའི་
རྩེ་མོ་ལས་ཀྱང་གཟུགས་རྡོ་རྗེ་མ་སོགས་དྲུག་དང་། མེ་ཏོག་མ་ལ་སོགས་པ་གཞོན་ནུ་
མ་ལོ་བཅུ་གཉིས་སམ་བཅུ་དྲུག་ལོན་པ་ལང་ཚོ་དར་ལ་བབ་པ་ལུས་ཀྱི་དབྱིབས་དང་ཁ་
དོག་མཛེས་ཤིང་པདྨ་དང་ཨུཏྤ་ལ་ཙན་དན་གུར་ཀུམ་ལ་སོགས་པའི་དྲི་བྲོ་བ། རིན་པོ་
ཚེའི་རྒྱན་དང་དར་གྱི་ན་བཟའ་མཛེས་པར་གསོལ་བ། རྒོད་པ་དང་རྩེ་བ་དང་ཟུར་གྱིས་
བལྟ་བ་སོགས་རྣམ་འགྱུར་སྣ་ཚོགས་པས་ཡིད་ཆགས་པར་བྱེད་པས་སྒེག་པའི་ཉམས་
ཅན། མེ་ལོང་དང་པི་ཝཾ་ལ་སོགས་པ་རང་རང་གི་ཕྱག་མཚན་འཛིན་པའི་ཕྱག་སོར་དང་
གདུ་བུ་དང་ཕྱག་མཚན་རྣམས་ལས་ཀྱང་འོད་ཟེར་མཐའ་ཡས་པ་དང་མཆོད་པའི་
ཚོགས་ཐམས་ཅད་སྤྲོ་བ་ནམ་མཁའ་གང་བ་ནི་རྣམ་པའི་ཁྱད་པར་དང་
། བྱེད་ལས་ཀྱི་
ཁྱད་པར་ལྷ་རྣམས་ཀྱི་ཐུགས་རྒྱུད་ལ་ཆོས་ཐམས་ཅད་སྣང་ཡང་བདེན་མེད་སྒྱུ་མ་ལྟ་བུ་
དང༌། དེ་ཉིད་ཡུལ་དུ་བྱེད་པའི་ལྷན་སྐྱེས་ཀྱི་བདེ་བ་ཆེན་པོ་བསྐྱེད་པའི་རྒྱུར་གྱུར་པར་
བསམ་མོ། །ཀུན་བཟང་རྩ་འགྲེལ་དང་རྗེ་རིན་པོ་ཆེས། འདིར་མཆོད་པ་བྱིན་རླབས་
-587-



འདི་ཙམ་ལས་དངོས་སུ་མ་གསུངས་ལ། མཁས་གྲུབ་ཐམས་ཅད་མཁྱེན་པས། ཐོད་
པའི་ནང་དུ་རང་རང་གི་མིང་ཡིག་དང་པོ་ལས་བསྐྱེད་དེ་མིང་སྔགས་འབྲུ་གསུམ་དང་
སྤེལ་བ་ཡང་བཤད་པས་དེ་ལྟར་བྱས་ཀྱང་ཆོག་ལ། འདིར་ཁྱད་པར་གསུམ་ལྡན་དུ་
གྱུར་པའི་མུ་ནས་ཨོ་སྐུ་རྡོ་རྗེ་སྟེ་དག་པའི་སྒྱུ་མའི་སྐུ་ས་བོན་ནམ་ངོ་བོ་དང་། ཨཱནི་
གསུང་རྡོ་རྗེ་སྟེ་དོན་གྱི་ལྷན་སྐྱེས་ཀྱི་བཞོན་པ་རླུང་འོད་ཟེར་ལྔ་པའི་ངོ་བོ་དང༌། ཧཱུྃ་ནི་
ལྷན་སྐྱེས་ཀྱི་བདེ་བས་སྟོང་ཉིད་མངོན་སུམ་དུ་རྟོགས་པའི་དོན་དམ་འོད་གསལ་གྱི་ངོ་
བོའམ་ས་བོན་དང་། དེ་གསུམ་དང་མཆོད་པ་སོ་སོའི་མིང་སྔགས་སྤེལ་བས། མིང་གིས་
ཕར་བཏགས་དང་རྟོག་པས་བཏགས་ཙམ་པའི་མཆོད་པ་དེ་དག་སྒྲུབ་པ་པོ་རང་ཉིད་
འཇམ་པའི་རྡོ་རྗེར་བསྒོམས་པའི་རྡོ་རྗེ་གསུམ་དབྱེར་མི་ཕྱེད་པའི་ཐུགས་ཀྱི་རྣམ་རོལ་
འབའ་ཞིག་ཏུ་བལྟ་བའི་ཆེད་དུ་ཨོ་ཨཧཱུྃ་ཨཱ༔ཧཱུྃ་སོགས་འབྲུ་གསུམ་དང་སྤེལ་ནས་ཀྱང་
བྱིན་གྱིས་རློབ་བོ། །འདི་ནི་སྔོན་འགྲོ་གཏོར་མའི་སྐབས་སོགས་མཆོད་པ་བྱིན་རླབས་
ཀུན་ལ་སྦྱར་བར་བྱའོ། །དེ་ལྟར་བྱིན་གྱིས་བརླབས་ནས་འབུལ་བའི་ཚེ་ཡང་ཁྱད་པར་
གསུམ་ལྡན་རྡོ་རྗེ་གསུམ་དབྱེར་མི་ཕྱེད་པའི་ངོ་བོར་གསལ་བཏབ་ནས། རང་གཙོ་བོར་
གསལ་བ་དང་འཁོར་རྣམས་ལ་ལྷ་མོ་རྣམས་ཀྱིས་མཆོད་ཚེ་མཆོད་ཡོན་མདུན་ནམ་ཕྱག།
ཞབས་བསིལ་ཞབས་ཀྱི་ལོང་བུ་མན་དང༌། གཟུགས་སོགས་སྤྱན་སོགས་དང༌། མེ་
ཏོག་དབུ། བདུག་སྤོས་ཤངས། མར་མེ་སྤྱན། དྲི་བཟང་གི་ལྡེ་གུ་ཐུགས་ཀ །ཞལ་ཟས་
ལྔགས། རོལ་མོ་སྙན་དུ་ཕུལ་བས། མཆོད་རྫས་རྣམས་ངོ་བོ་གཅིག་ཀྱང་རྣམ་པ་མི་འདྲ་
བའི་དབང་གིས་སོ་སོ་ལ་ལོངས་སྤྱད་པའི་བདེ་བའི་སྤུ་རིས་མི་འདྲ་བ་མཐའ་ཡས་པ་
མཆོད་ཡུལ་རྣམས་ཀྱི་རྒྱུད་ལ་འཁྲུངས་སོ། །སྙམ་དུ་བསམས་ལ་དལ་བུས་དམིགས་
རྣམ་སྐྱོང་ཞིང་སྔར་ལྟར་ཡབ་ཡུམ་གྱི་གསང་གནས་བྱིན་གྱི་རླབ་པ་གསལ་བཏབ་ལ།
མཆོད་པའི་ལྷ་མོ་རྣམས་རང་དང་དཀྱིལ་འཁོར་བའི་ལྷ་རྣམས་ཀྱི་ཡུམ་ལ་ཐིམ་པ་དང་
སྙོམས་པར་ཞུགས་པས་གསང་བ་དང༌། དེ་ཁོ་ན་ཉིད་ཀྱིས་མཆོད་ལ། མཆོད་ཡུལ་
མཆོད་རྫས་མཆོད་པ་པོ་རྣམས་བདེན་པར་གྲུབ་པའི་ཐ་དད་ (སྙན་》མེད་པར་བལྟས་
ལ་དེ་བཞིན་གཤེགས་པ་ཐམས་ཅད་མཆོད་པའི་རྡོ་རྗེའི་རང་བཞིན་གྱི་བདག་ཉིད་པའོ་
ཞེས་ང་རྒྱལ་བཟུང་སྟེ། ཨོཾ་སརྦ་ཏ་ཐཱ་ག་ཏ་སོགས་བརྗོད་དོ། །གཉིས་པ་བསྟོད་པ་ནི།
སྒྲ་ཡི་ཡུལ་རྣམས་མ་ལུས་པ་རྣམས་ནི། །ཞེས་པ་ནས། རྡོ་རྗེ་སེམས་དཔར་ཕྱག་འཚལ་
ལོ། །ཞེས་པའི་བར་གསུངས། དེ་ལ་རྗེ་རིན་པོ་ཆེས་ཀྱང༌། དེ་ནས་སྒྲའི་ཡུལ་ཐམས་
ཅད་ཅེས་པ་ནས། བསྟོད་པའོ། །ཞེས་པའི་བར་གསུངས་པ་འདིའི་སྐབས་སུ་རང་གི་
ཡིད་ལྷག་པའི་ལྷ་འཇམ་དཔལ་རྡོ་རྗེར་གསལ་བ་ལ། འཁོར་འདས་ཀྱི་སྒྲ་ཇི་སྙེད་ཡོད་
པ་ཐམས་ཅད་སྒྲོགས་པ་པོ་བདག་རྟག་པ་སོགས་རང་དབང་ཅན་མེད་ཀྱང་རྐྱེན་ཚོགས་
ཙམ་ལས་འབྱུང་བ་བྲག་ཆ་ལྟ་བུ་དང་། དེ་ཡང་བསྟོད་པའི་ཚིག་གི་རང་བཞིན་འབའ་
ཞིག་ཏུ་མོས་པ་བྱས་ནས་གཙོ་བོ་ལ་བསྟོད་པས་འཁོར་རྣམས་ལ་ཡང་བསྟོད་པར་
བསམས་ལ། མི་བསྐྱོད་རྡོ་རྗེ་སོགས་ཀྱིས་བསྟོད་དོ། །བསྟོད་པའི་ཚིག་དོན་ཐ་ག་ནའི་
འགྲེལ་བ་ལྟར་ཅུང་ཟད་བཤད་ན། ཉོན་མོངས་དང་བདུད་ཀྱིས་དཀྲུགས་པར་མི་ནུས་
པས་མི་བསྐྱོད་པ་དང་དོན་དེ་ཉིད་མི་ཕྱེད་པས་རྡོ་རྗེ་དང་། ཡེ་ཤེས་ཆེན་པོ་ཆོས་དབྱིངས་
ཡེ་ཤེས་མངའ་བས་ཡེ་ཤེས་ཆེ་བ་དང་རྡོ་རྗེའི་དབྱིངས་སམ་རིགས་ཞེས་བོས་ནས།
མཁྱེན་པ་ཆེན་པོ་དང་ལྡན་པ་མཁས་པ་ཆེ། སྐུ་གསུང་ཐུགས་རྡོ་རྗེའི་རིག་གསུམ་དབྱེར་
མི་ཕྱེད་པས་རྡོ་རྗེ་གསུམ་མཆོག དེ་གསུམ་གྱི་དཀྱིལ་འཁོར་གསུམ་དེ་ཁོ་ན་ཉིད་དུ་
• 589-
-588 -



གཅིག་ཏུ་བསྡུས་པ་དཀྱིལ་འཁོར་གསུམ། དེ་ལྟར་བསྡུས་པའི་རྡོ་རྗེ་གསུམ་གྱི་ཆོས་སྟོན་
པར་མཛད་པས་གསང་གསུམ་གྱི་དབྱིངས་དེ་ལ་ཕྱག་འཚལ་ལོ། །རྣམ་པ་སྣ་ཚོགས་
པའི་ཚུལ་གྱིས་འགྲོ་བ་རྣམས་ལ་སྣང་བར་མཛད་ཅིང་མེ་ལོང་ཡེ་ཤེས་ཀྱི་ངོ་བོ་ཉིད་དུ་
གྱུར་པས་དག་པ་ཆེ་ཞེས་བོས་ནས། ཉོན་མོངས་པ་ཞི་བ་དང་། ཞི་བའི་ལས་ལ་མངའ་
བརྙེས་པས་རྡོ་རྗེ་ཞི་བ། བདེ་བ་ཆེན་པོ་མཐར་ཐུག་པ་མངའ་བས་དགའ་བ་ཆེ། རྣམ་པ་
ཐམས་ཅད་རང་བཞིན་གྱིས་དོན་དམ་པར་སྐྱེ་བ་མེད་པ་མཁྱེན་པའི་ཡེ་ཤེས་རང་བཞིན་
གྱིས་དག་པ་ཡང་ཡིན་ལ། མཆོག་ཀྱང་ཡིན་པས་རང་བཞིན་འོད་གསལ་མཆོག་གི་
མཆོག །ཡེ་ཤེས་དེས་རང་བཞིན་གྱིས་འོད་གསལ་བའི་ཆོས་སྟོན་པར་མཛད་པའི་རྡོ་རྗེ་
ལ་ཕྱག་འཚལ་ལོ། །བྱང་ཆུབ་ཀྱི་སེམས་རིན་པོ་ཆེ་འགྲོ་བའི་དོན་ཕུན་སུམ་ཚོགས་པ་
དང་ལྡན་པས་རྒྱལ་པོ་ཆེ་ཞེས་བོས་ནས། རབ་ཏུ་ཟབ་པ་མཉམ་པ་ཉིད་ཀྱི་ཡེ་ཤེས་རྡོ་རྗེ་
ནམ་མཁའ་དྲི་མ་མེད་པ། རང་གི་ངོ་བོ་ཉིད་ཀྱི་རང་བཞིན་གྱིས་དག་ཅིང་གློ་བུར་གྱི་དྲི་
མ་ཉོན་མོངས་པ་དང་ལས་དང་ཤེས་བྱའི་སྒྲིབ་པའི་བག་ཆགས་ཀྱིས་གོས་པ་མེད་པ།
སྐུ་རྡོ་རྗེའི་རིགས་སུ་གྱུར་པ་དེ་ལ་ཕྱག་འཚལ་ལོ། །རྡོ་རྗེ་ཚེ་དཔག་ཏུ་མེད་པ་ཁམས་
གསུམ་གྱི་བདག་པོའི་འབྱོར་བ་མངའ་བས་རྒྱལ་པོ་ཆེ་ཞེས་བོས་ནས། གཟུང་འཛིན་གྱི་
རྣམ་པར་མི་རྟོག་ཀྱང་འཁོར་འདས་ཀྱི་ཆོས་རྣམས་མ་འདྲེས་པ་སོ་སོར་མཁྱེན་པའི་ནམ་
མཁའ་རྡོ་རྗེ་སྟེ་སོར་རྟོག་ཡེ་ཤེས་རང་གི་བདག་ཉིད་དུ་འཛིན་ཅིང་འདོད་ཆགས་རྣམ་
དག་གི་ཕ་རོལ་དུ་ཕྱིན་པ་རྡོ་རྗེ་གསུང་ལ་ཕྱག་འཚལ་ལོ། །མཐོང་ཐོས་སོགས་འབྲེལ་པ་
དོན་ཡོད་པ་མི་ཕྱེད་པས་རྡོ་རྗེ་སྟེ། དོན་ཡོད་རྡོ་རྗེ་ཞེས་བོས་ནས། ཡང་དག་པ་དང་ཕྱིན་
ཅི་མ་ལོག་པའི་རྣམ་པས་རྫོགས་པར་སངས་རྒྱས་པ། བྱ་བ་སྒྲུབ་པའི་ཡེ་ཤེས་ཀྱི་ངོ་བོ་
ཉིད་དུ་གྱུར་པས་བསམ་པ་ཐམས་ཅད་རྫོགས་པར་མཛད་པ། རང་བཞིན་གྱིས་འོད་
གསལ་བའི་ངོ་བོ་ཉིད་ལས་བྱུང་བ། གཉིས་སུ་མེད་པའི་ཡེ་ཤེས་ཀྱི་རྡོ་རྗེ་སེམས་དཔའ་
དེ་ལ་ཕྱག་འཚལ་ལོ། །ཞེས་རྡོར་དྲིལ་འཛིན་པའི་བདེ་བའི་དབྱངས་ཀྱིས་བསྟོད་པར་བྱ་
སྟེ་བསྟོད་པའོ། །གསུམ་པ་ནང་མཆོད་འབུལ་ཚུལ་ནི། དེ་ནས་བདུད་རྩི་མྱང་བར་བྱ་སྟེ་
དེ་ཡང་ཀུན་ཏུ་བཟང་ལས། འབར་བའི་རླུང་ནི་བྱིན་རླབས་རླུང་དང་མེའི། །ཞེས་པ་
ནས། རྒྱལ་བའི་འཁོར་ལོ་དེས་ནི་ཚིམ་པར་བྱ། །ཞེས་པའི་བར་གསུངས། དེ་ལ་རྗེ་
རིན་པོ་ཆེས། ནང་མཆོད་སྣོད་དང་བཅས་པ་མི་དམིགས་པར། །ཞེས་པ་ནས། དེ་ནས་
ཆོས་སྐྱོང་དང་གཞི་བདག་སོགས་ཀྱང་ལྷར་བསྐྱེད་ལ་དབུལ་ལོ་ཞེས་གསུངས། འདིར་
ནང་མཆོད་བྱིན་གྱིས་བརླབ་ཚུལ་དང༌། འབུལ་ཚུལ་གཉིས་ལས། དང་པོ་ནི། རང་གི་
མདུན་དུ་ཐོད་པ་དཔྱད་པ་དང་མཐུན་པའི་ནང་ཆང་གིས་ལེགས་པར་བཀང་བ་དཔྲལ་
བ་རང་ལ་བསྟན་ནས་བཞག་པ་ལ་དམིགས་ནས་རང་ལྷར་གསལ་བའི་ངང་ནས་
བགེགས་མཐར་བྱེད་ཀྱི་སྔགས་ཀྱིས་བསངས། སྭ་བྷཱ་ཝའི་སྔགས་དོན་ལྟར་ནང་མཆོད་
སྣོད་དང་བཅས་པས་མཚོན་པའི་ཆོས་ཐམས་ཅད་སྟོང་པར་བསམས་ལ་ཆོས་སྐུའི་ང་
རྒྱལ་བསྒོམ། དེ་ནས་རང་གི་སེམས་བདེ་བ་ཆེན་པོའི་ཡེ་ཤེས་ཀྱི་གཟུང་རྣམ་ལས་ནང་
མཆོད་ཀྱི་གོ་ས་དེར་ཡཾ་སྔོན་པོ་ཞིག་ཐོལ་གྱི་བྱུང་བར་བསམ། ཡཾ་དེ་འོད་དུ་མེར་གྱིས་ཞུ་
ནས་རླུང་གི་དཀྱིལ་འཁོར་སྔོན་པོ་གཞུའི་དབྱིབས་ལྟ་བུ་སྟེ་བཅད་ཁ་རང་ལ་བསྟན་ཞིང་
སྒོར་མོ་རྒྱབ་ཏུ་བསྟན་པའི་གཡས་གཡོན་གྱི་མཆོག་མ་གཉིས་ཀྱི་སྟེང་དུ་རྒྱལ་མཚན་
སྔོན་པོ་གཉིས་ཀྱིས་མཚན་པ་ཞིག་ཏུ་གྱུར། དེའི་སྟེང་དུ་རི་དམར་པོ་ཞིག་ཐོལ་གྱིས་བྱུང་
དེ་འོད་དུ་མེར་གྱིས་ཞུ་ནས་མེའི་དཀྱིལ་འཁོར་དམར་པོ་གྲུ་གསུམ་པ་གྲྭ་གསུམ་དུ་མེ་
-590-
-591 -



འབར་བས་མཚན་པ་ཞིག་ཏུ་གྱུར། དེ་ནས་མི་བསྐྱོད་པའི་ཆོ་ག་སོགས་ལས་འབྱུང་ག
ལྟར་གྲྭ་གསུམ་དུ་ཨོཾ་ཨཱ༔ཧཱུྃ་གསུམ་ལས་མི་མགོ་རློན་པའི་སྒྱེད་བུ་གསུམ་བསྒོམས་ཀྱང་
མི་རུང་བ་མེད་ལ། ཡང་འདིའི་སྒྲུབ་ཐབས་རྩ་འགྲེལ་རྣམས་དང་རྗེ་རིན་པོ་ཆེས་སྐྱེད་བུ་
གསུམ་མ་བཤད་པས་བཞག་ཀྱང་ཆོག་པས་མེའི་དཀྱིལ་འཁོར་གྱི་སྟེང་དུ་ཨ་དཀར་པོ་
ཞིག་ཐོལ་གྱིས་བྱུང་བ་འོད་དུ་མེར་གྱིས་ཞུ་ནས། ཐོད་པ་ཕྱི་དཀར་ལ་ནང་དམར་བའི་
ནང་དུ་ཟླ་བའི་དཀྱིལ་འཁོར་དང་ཉི་མའི་དཀྱིལ་འཁོར་ཉིས་བརྩེགས་ཀྱི་སྟེང་དུ་དབུས་
སུ་ཧཱུཾ་སྔོན་པོ། ཤར་དུ་བྷཾ་དཀར་པོ། ལྷོར་ཨཾ་སེར་པོ། ནུབ་ཏུཕྲོ་དམར་པོ། བྱང་དུ་ཁཾ་
ལྗང་གུ་ལྔ་རིགས་ལྔ་དང་ཡེ་ཤེས་ལྔའི་ངོ་བོ་འོད་འབར་བ་རེ་བསམ། དེ་ནས་ཡི་གེ་དེ་
རྣམས་ཡོངས་སུ་གྱུར་བ་ལས། མིའི་དྲི་ཆུ་དྲི་ཆེན་ཁྲག་ཁུ་བ་ཤ་རྣམས་རྣམ་པ་གསལ་བ་
ལ་སྟེང་དུ་ས་བོན་དེ་རྣམས་ཀྱིས་མཚན་པ་རེ་བསྒོམས་ལ། དེ་རྣམ་པ་དྲི་ཆུ་སོགས་སུ་
སྣང་ཡང་མིང་གིས་བཏགས་པ་ཙམ་དང་། རིག་ལྔའི་རང་བཞིན་ཡིན་སྙམ་དུ་བསམ།
དེ་ནས་ས་བོན་དེ་རྣམས་ལས་འོད་ཟེར་ཕྱོགས་བཅུར་འཕྲོས་པས་རིགས་ལྔའི་ལྷ་ཚོགས་
བཀུག་ནས་མི་བསྐྱོད་པ་རྣམས་ཧཱུཾ་ལ་ཐིམ་པ་སོགས་རིགས་ལྔ་པོ་ས་བོན་སོ་སོ་ལ་ཐིམ་
པར་བསམ། དེ་ནས་རང་གི་ཐུགས་ཀ་ནས་འོད་འཕྲོས་པ་རྒྱལ་མཚན་གཉིས་ལ་ཕོག་
པས་རྒྱལ་མཚན་གཉིས་གཡབས་པས་རླུང་གཡོས་དེས་སྟེང་གི་མེ་སྤར། དེས་ཐོད་པའི་
ནང་གི་རྫས་ཡི་གེ་གདན་དང་བཅས་པ་ཞུ་བས་ལོང་ལོང་བསྐོལ་བའི་རླངས་པ་གྱེན་དུ་
འཕྱུར་བ་ལ། ཧཱུྃ་ཨཱༀ་གསུམ་སྟེང་ནས་སྟེང་དུ་བརྩེགས་པའི་ཧཱུྃ་ཡོངས་སུ་གྱུར་པ་ལས་
རྡོ་རྗེ་སྔོན་པོ་རྩེ་ལྔ་པ་འོད་ཟེར་འཕྲོ་བ་ཐོད་པར་ལྷུང་ནས་རྫས་རྣམས་དང་རོ་མཉམ་དུ་
ཞུ་བས་ཁ་དོག་དྲི་རོ་ནུས་པའི་སྐྱོན་ཐམས་ཅད་སྦྱངས། ཨཱལྷུང་སྟེ་ཞུ་བས་བདུད་རྩིའི་
ཁ་དོག་དམར་སེར་ཁྲག་ཞུ་བ་ལྟ་བུའི་བདུད་རྩིར་གྱུར། ཨོཾ་ལྷུང་སྟེ་ཞུ་བས་བདུད་རྩིའི་
ཁ་དོག་དཀར་པོ་རེག་བྱ་བསིལ་བའི་རང་བཞིན་དུ་བྱས་པར་བསམས་ལ་རྫས་ལས་
འོད་འཕྲོ་བ་དང་། དུ་བ་འཐུལ་བ་མེ་འབར་བ་སོགས་ཀྱི་རྟགས་མ་བྱུང་བར་དུ་དམིགས་
པ་དང་བཅས་ཏེ་ཨོཾ་ཨཱ༔ཧཱུྃ་བཟླ། དེ་ཙམ་མ་ནུས་ཀྱང་ཉེར་གཅིག་བདུན་གསུམ་ཙམ་
བཟླས་ནས་ནང་མཆོད་བྱིན་གྱིས་བརླབས་པ་སྟེ། དྲང་དོན་བསྐྱེད་རིམ་ལ་འདི་ལྟར་
བཤད་པའི་ངེས་དོན་རྣམས་ནི། རྫོགས་རིམ་གྱི་གནད་རྣམས་ཇི་ལྟ་བ་བཞིན་ཤེས་པ་ལ་
རག་ལས་འདུག་པས་ཚིག་ཙམ་ལ་སྙིང་པོར་མ་འཛིན་ཅིག འདི་ནི་གཏོར་མ་དང་ནང་
མཆོད་བྱིན་རླབས་ཀྱི་སྐབས་ཀུན་ཏུ་ཤེས་པར་བྱའོ། །འབུལ་བ་ནི་རང་གི་སྟེང་གི་ནམ་
མཁའ་ལ་རྩ་བརྒྱུད་ཀྱི་བླ་མ་རྣམས་དང་། རང་གི་སྙིང་གར་ཟླ་བའི་དཀྱིལ་འཁོར་གྱི་
སྟེང་དུ་དཀྱིལ་འཁོར་པ་རྣམས་སྐད་ཅིག་གིས་གསལ་བཏབ། ཆོས་སྐྱོང་དང་། སེམས་
ཅན་ཐམས་ཅད་ཀྱང་ཡིད་ངོ་ན་གསལ་བཏབ་ལ། ཆོས་སྐྱོང་དང༌། སེམས་ཅན་རྣམས་
འཇམ་དཔལ་རྡོ་རྗེ་ཡབ་ཡུམ་དུ་མོས་ནས། མགྲོན་དེ་ཐམས་ཅད་ཀྱི་ལྗགས་ཀྱི་སྟེང་དུ་
ཧཱུྃ་སྔོན་པོ་ལས་བྱུང་བའི་རྡོ་རྗེ་རྩེ་གསུམ་པ་སྔོན་པོ་སོགས་ལས་གང་སྒྲུབ་དང་མཐུན་
པའི་མདོག་ཅན་གྱི་འོད་ཟེར་སྤུ་གུའི་རྣམ་པས་བདུད་རྩི་དྲངས་ཏེ་གསོལ་བས་དགྱེས་
པར་བསམས་ལ། བླ་མ་རྣམས་ཀྱི་མཚན་གྱི་མཐའ་དང༌། ལྷ་རྣམས་ཀྱི་སྔགས་ཀྱི་
མཐའ་དང༌། ཆོས་སྐྱོང་སོགས་ཀྱི་མིང་གི་མཐར་འབྲུ་གསུམ་བཏགས་ལ་ནང་མཆོད་
དབུལ་བར་བྱའོ། །
བདུན་པ་ལྷ་སྒོམ་ཚུལ་བྱེ་བྲག་ཏུ་བཤད་པ་ནི། དང་པོ་སྦྱོར་བ་དང་དཀྱིལ་འཁོར་
རྒྱལ་མཆོག་གི་ལྷ་སྒོམ་ཚུལ་ནི། མངོན་རྟོགས་ཁྲིགས་ཆགས་སུ་བསྒོམ་པ་ན། རྟེན་དང་
- 593-
• 592 -



བརྟེན་པ་གང་བསྒོམས་པའི་རྣམ་པ་དེ་མ་ཤར་བར་དུ་ཕྱི་མ་མི་བསྒོམ་པ་དང་ཕྱི་མ་
བསྒོམ་པ་ན་སྔ་མ་སྔ་མའི་རྣམ་པ་རེ་རེ་ཤར་བར་བྱས་ནས་སྣང་བ་དང་ང་རྒྱལ་བསྒོམ་པ་
གཉིས་ཀ་བྱ། སྐབས་འདིར་སླེབས་པ་དང༌། གཙོ་བོ་ཞལ་གཅིག་ཕྱག་གཉིས་པའི་རྣམ་
པ་ལ་བསླབ་སྟེ། དེ་ཡང་རྣམ་པ་གསལ་བཏབ་པ་མ་མཐའ་གཅིག་ཤར་བྱུང་བ་དང་།
དེ་གཉིས་ལ་དམིགས་ནས་བྱིང་རྒོད་དང་བྲལ་བར་སེམས་བཟུང་། མི་གསལ་བར་སོང་
ནས་སྐྱར་མ་གསལ་བཏབ་ལ་སེམས་བཟུང་སྟེ། མིག་གིས་མཐོང་བ་དང་འདུ་བའི་
གསལ་བ་དང་། ཅུང་ཟད་རེ་གནས་པ་གཉིས་ཚོགས་སུ་བྱུང་བྱུང་དུ་བསྒོམས་ལ། དེ་
ནས་ཞལ་ཕྱག་ལྷག་མ་དང༌། ན་བཟའ་དང་རྒྱན་དང་ཕྱག་མཚན་སོགས་ལ་ཞིབ་པར་
བསླབ་བོ། །དེ་ལ་བརྟན་པ་ན་དེའི་སྟེང་དུ་ཡུམ་དང་འཁོར་རྣམས་རིམ་གྱིས་བསྣན་ལ།
རྟེན་དང་བརྟེན་པ་དུས་གཅིག་ཏུ་གསལ་གསལ་དུ་བསླབ་སྟེ། སྐབས་འདིར་གཙོ་ཆེར་
རྣམ་པ་གསལ་བ་དང་། ང་ལྷ་དེའོ་སྙམ་པའི་ང་རྒྱལ་ཤུགས་ཅན་བསྐྱེད་དེ་ལྷ་དེར་ང་
རྒྱལ་འགྱུར་བ་ལ་བསླབ་བོ། །དེ་བརྟན་པ་ན་དམིགས་པ་རྟེན་དང་བརྟེན་པའི་དཀྱིལ་
འཁོར་ལ་དམིགས་ནས་རྣམ་པ་བདེན་པས་སྟོང་པར་ངེས་པའི་རྣམ་པ་ཅན་དུ་བྱས་ལ།
ཟབ་གསལ་གཉིས་སུ་མེད་པ་ལ་གོམས་པར་བྱའོ། །འབྱིན་པའི་དཀྱིལ་འཁོར་བསྐྱེད་
པ་ནས་འདིའི་བར་ནི་དཀྱིལ་འཁོར་རྒྱལ་མཆོག་གོ །ཞེས་རྗེ་རིན་པོ་ཆེས་གསུངས་སོ།།
༈ གསུམ་པ་ལས་རྒྱལ་མཆོག་གི་ཏིང་ངེ་འཛིན་བཤད་པ་ལ། ཐིག་ལེའི་རྣལ་འབྱོར་
བཤད་པ་དང་། ཕྲ་མོའི་རྣལ་འབྱོར་བཤད་པ་དང༌། བཟླས་པའི་རྣལ་འབྱོར་བཤད་པ་
གསུམ། དང་པོ་ལ་ཡང་ཐིག་ལེའི་རྣལ་འབྱོར་ལ་སེམས་བརྟན་པར་བྱ་བ་དང་། འཕྲིན་
ལས་སྒྲུབ་པའི་ལས་རྒྱལ་མཆོག་གཉིས། དང་པོ་ལ་ཡང་སེམས་བརྟན་པར་བྱ་བ་དངོས་
-594 -
དང༌། དེའི་ཐབས་སུ་དོན་དམ་པའི་གནས་ཚུལ་གཏན་ལ་དབབ་པ་དང་། ལྷའི་དག་པ་
དྲན་པ་དང་གསུམ་ལས། དང་པོ་ནི། སྙིང་པོའི་འོད་ཟེར་དཔག་མེད་ཀྱིས་སྤྲུལ་པའི། །
ཞེས་པ་ནས། རང་གི་གསང་སྔགས་ནང་དུ་ཆུད་པར་བྱ། །ཞེས་གསུངས། དེའི་དོན་རྗེ་
རིན་པོ་ཆེས། རང་གི་ཡེ་ཤེས་སེམས་དཔའི་ཐུགས་ཀའི་རལ་གྲིའི་འཆང་བཟུང་ལ་
གནས་པའི་མཾ་ཡིག་ལས་འཕྲོས་པའི་འོད་ཟེར་གྱི་རྩེ་མོ་ལས་ཐུབ་པའི་ཚོགས་ནམ་
མཁའ་གང་བ་བྱུང་བ་རྣམས་ཀྱིས་སེམས་ཅན་ཐམས་ཅད་ཀྱི་དྲི་མ་ཐམས་ཅད་སྦྱངས་
ནས་སངས་རྒྱས་སུ་བྱས། དེ་ཐམས་ཅད་ཚུར་འདུས་ཏེ་མི་ལ་ཞུགས་པར་བསམ་ཞིང་།
རང་གི་ཡིད་མཾ་ཡིག་འོད་འབར་བར་གྱུར་པ་བདུད་རྩི་འཛག་པ་ལ་སེམས་རྩེ་གཅིག་ཏུ་
དམིགས་ལ་བསྒོམ་པར་བྱའོ། །ཞེས་གསུངས། གཉིས་པ་དོན་དམ་པའི་གནས་ཚུལ་
སྒོམ་པ་ནི། གཟུགས་ལ་སོགས་པའི་རྣམ་པ་དང་བྲལ་བས། །ཞེས་པ་ནས། དེས་ན་
རྣམ་པར་དབྱེ་བ་ཐམས་ཅད་མིན། །ཞེས་པའི་བར་གྱིས་བཟུང་འཛིན་གཉིས་ཀ་བདེན་
པར་མེད་ཀྱང་ཐ་སྙད་དུ་འཁོར་བ་དང་མྱ་ངན་ལས་འདས་པ་ཐམས་ཅད་ཡོད་པ་དང་།
འཁོར་བ་དང་མྱ་ངན་ལས་འདས་པ་གཉིས་དོན་དམ་པར་དབྱེ་བ་མེད་ཀྱང་ཐ་སྙད་དུ་
དབྱེ་བ་ཡོད་ཚུལ་རྒྱས་པར་གསུངས་ཀྱང་། རྗེ་རིན་པོ་ཆེས་གཞན་དུ་བཤད་ཟིན་པ་ལ་
དགོངས་ནས་འདིར་མ་གསུངས་སོ། །གསུམ་པ་ལྷ་ཡི་དག་པ་ཡང་། དད་དང་བརྩོན་
འགྲུས་རྣམ་པར་དག་པ་དང༌། །ཞེས་པ་ནས། དེ་བཞིན་བྱེ་བྲག་ལ་སོགས་རྟོག་བྲལ་
ཡིན། ། ཞེས་པའི་བར་གྱིས་དད་པ། བརྩོན་འགྲུས། དྲན་པ། ཏིང་ངེ་འཛིན་གྱི་སྟོབས་
བཞི་སྒོ་བ་བཞི་དང་། གཟུགས་སོགས་ཡུལ་དྲུག་དང་ཕར་ཕྱིན་དྲུག་དག་པ་ནི་རྡོ་རྗེ་མ་
དྲུག་དང་། ཁམས་བཞི་དང་ཚད་མེད་བཞི་དག་པ་ཡུམ་བཞི་དང་། ཕུང་པོ་ལྔ་དང་ཡེ་
- 595 -



ཤེས་ལྔ་དག་པ་དེ་བཞིན་གཤེགས་པ་ལྔ་སྟེ། མདོར་ན་དོན་དམ་པའི་གནས་ལུགས་
བསྒོམ་པ་ནི་ཟབ་པའི་ཉམས་ལེན་ཡིན་པས་དེས་རྣམ་རྟོག་གི་སྤྲོས་པ་ཐམས་ཅད་ཉེ་
བར་ཞི་བ་རང་དོན་ཕུན་ཚོགས་སྒྲུབ་པར་བྱེད། གནས་ལུགས་རྟོགས་པའི་ཡེ་ཤེས་ཀྱི་
བཟུང་རྣམ་རྒྱ་ཆེ་བ་ལྷའི་འཁོར་ལོ་བསྒོམས་པས་གཞན་དོན་ཕུན་ཚོགས་སྒྲུབ་པར་བྱེད་
པའི་ཚུལ་ལ་ངེས་པ་དྲངས་ནས་འཕྲིན་ལས་སྒྲུབ་པའི་ལས་རྒྱལ་མཆོག་བསྒོམ་པར་
བྱེད་པའི་དོན་ནོ། །གཉིས་པ་འཕྲིན་ལས་སྒྲུབ་པའི་ལས་རྒྱལ་མཆོག་ནི། དེ་ལྟར་
བརྟགས་ན་རང་སྙིང་དྲི་མེད་པ། །ཞེས་པ་ནས། ཚོགས་ཀྱིས་སྣ་ཚོགས་ཀུན་ཏུ་གང་བར་
བྱ། །ཞེས་པའི་བར་གྱི་དོན་རྗེ་རིན་པོ་ཆེས། དེ་ནས་མཾ་གྱི་འོད་ཟེར་གྱིས་རང་གི་རྟེན་
མཚན་མ་དང་། ཡེ་ཤེས་སེམས་དཔའ་དང་། རྡོ་རྗེ་གསུམ་གསལ་བར་བྱས་ཏེ་སླར་མཾ་
ལ་འདུས་པར་བསམ་ཞིང་སེམས་བཟུང་ངོ༌། །དེ་བཞིན་དུ་རང་གི་བ་སྤུའི་བུ་ག་ལས་
འཕྲོས་པའི་འོད་ཟེར་གྱིས་འགྲོ་བ་རྣམས་ཀྱི་དོན་བྱས་ནས་ས་བོན་ལ་བསྡུས་པ་ལ་
སེམས་བཟུང་སྟེ། མོ་ལས་འགྲོ་བའི་དོན་མཛད་པ་ནི་འཕྲིན་ལས་སྒྲུབ་པའི་ལས་རྒྱལ་
མཆོག་ལ་དགོངས་ཏེ། ཐིག་ལེའི་རྣལ་འབྱོར་རོ། །ཞེས་གསུངས།
གཉིས་པ་ཕྲ་མོའི་རྣལ་འབྱོར་ནི། ཡང་ན་རང་གི་མཚན་མ་ཕྲ་མོ་ནི། །ཞེས་པ་
ནས། བློ་དང་ལྡན་པས་ཡང་དང་ཡང་དུ་སྤྲོ། །ཞེས་གསུངས་པའི་དོན་བདག་ཉིད་ཆེན་
པོས་ཕྲ་མོའི་རྣལ་འབྱོར་སྒོམ་པ་ལ་ཀུན་བཟང་དང་དཀྱིལ་མཆོག་ལས། ཡང་ན་ཞེས་
གསུངས་པའི་དོན། སྨན་ཞབས་ཀྱིས་ཡང་ནི་ཞེས་པའི་དོན་དུ་བཤད་པ་ལྟར་ཤེས་
དགོས་སོ། །དེ་ནས་མཾ་ཡིག་གི་འོད་ཀྱིས་སངས་རྒྱས་ཐམས་ཅད་སྤྱན་དྲངས་རང་གི་
ཞལ་དུ་བཅུག་པ་ཞུ་བ་རྡོ་རྗེའི་ལམ་ནས་ཡུམ་གྱི་གསང་བའི་སྣ་རྩེར་ཟླ་བ་ལ་གནས་
-596-
པའི་ཐིག་ལེ་ཡུངས་འབྲུ་ཙམ་མཾ། དེ་ཡོངས་སུ་གྱུར་པའི་རལ་གྲི་ནས་འབྲུ་ཙམ་གྱི་ནང་
དུ་རྟེན་དང་བརྟེན་པའི་དཀྱིལ་འཁོར་ཡོངས་སུ་རྫོགས་པར་བསམ། དེ་ལ་བརྟེན་པའི་
མཚན་མ་རྙེད་པ་ན་ཕྲ་མོའི་དཀྱིལ་འཁོར་ལས་ལྷ་དང་ཕྱག་མཚན་རྒྱ་ཇེ་ཆེར་སྤྲོ་བ་དང་།
སླར་སྡུད་པ་ལ་བྱང་བར་བྱ་སྟེ། སྤྲོ་བསྡུའི་འཕྲིན་ལས་སྒྲུབ་པའི་ལས་རྒྱལ་མཆོག་གོ །
མཚན་མ་ནི་ཐ་ག་ན་དང་། ཤནྟི་པ་དང། དཔལ་འབྲས་རྡོ་རྗེ་དང་། ཀུན་ཏུ་བཟང་པོས་
སྨིག་རྒྱུ་ལ་སོགས་པའི་མཚན་མ་ལྔ་ལ་བཤད་པ་ནི་འོག་སྒོའི་ཕྲ་མོ་སྒོམ་པའི་སྟེང་ནས་
རིམ་གཉིས་ཀྱི་ཆ་གཉིས་ཡོད་པའི་རྫོགས་རིམ་པའི་ཕྲ་མོ་ལ་བསྒོམ་མོ། །ཞེས་གསུངས་
ལ། ཡང་ཐིག་ལེའི་རྣལ་འབྱོར་དང༌། ཕྲ་མོའི་རྣལ་འབྱོར་སྒོམ་པའི་དུས་ལ་དོགས་
གཅོད་གསལ་བར་གསུངས་པ། སྙིང་གར་མཾ་ཡིག་གི་ཐིག་ལེ་དང་གསང་གནས་ཀྱི་
ཐིག་ལེའམ། ཕྱག་མཚན་ཕྲ་མོ་སྒོམ་པ་སེམས་གནས་བརྟན་པའི་ཐབས་ཡིན་པས། དེ་
གཉིས་ཀྱི་སྒོ་ནས་གཙོ་བོར་གནས་ཆ་སྒྲུབ་པ་ཡིན་ནོ། །འོག་སྒོར་དཀྱིལ་འཁོར་རྫོགས་
པར་སྒོམ་པའི་སྐབས་ནི། འདིའི་ལུགས་ལ་ཡེ་ཤེས་ལ། ལས་དང་པོ་པ་དང་། ཡེ་ཤེས་
ཅུང་ཟད་བབ་པ་དང་། ཡེ་ཤེས་ལ་ཅུང་ཟད་དབང་ཐོབ་པ་དང་། ཡེ་ཤེས་ལ་ཡང་དག་
པར་དབང་ཐོབ་པ་དང་བཞི་གསུངས་པའི། བཞི་བའི་སྐབས་ནི་བསྐྱེད་རིམ་མཐར་ཕྱིན་
ནས་རྫོགས་རིམ་ལ་ནུས་པ་རྙེད་པའི་སྐབས་ཡིན་ལ། དང་པོའི་སྐབས་ནི། བསྐྱེད་རིམ་
བསྒོམ་པ་ནས་དཀྱིལ་འཁོར་གྱི་ལྷ་རགས་པ་ལ་གསལ་སྣང་མ་ཐོབ་ཚུན་ཆད་དོ། །
གཉིས་པའི་སྐབས་ནི་རགས་པ་ལ་གསལ་སྣང་ཐོབ་ནས་སྐྱེ་མཆེད་བྱིན་རླབས་ཀྱི་ལྷ་ལ་
སོགས་པ་ལ་གསལ་སྣང་མ་ཐོབ་ཚུན་ཆད་དོ། །གསུམ་པའི་སྐབས་ནི་ལྷ་དེ་དག་ལ་
གསལ་སྣང་བརྟན་པོ་ཐོབ་པ་སྟེ། དེ་གསུམ་ནི་རིམ་པ་དང་པོའི་སྐབས་སོ། །དེ་གསུམ་
- 597-



ནི་དང་པོ་གཉིས་ནི་སྐབས་སུ་ ཕྲ་མོའི་དཀྱིལ་འཁོར་གཅིག་པུ་བསྒོམ་པ་མིན་གྱི།
གསུམ་པའི་སྐབས་སུ་ཡིན་ནོ་ཞེས་གསུངས་སོ། །གནས་སྐབས་བཞིའི་ངོས་འཛིན་འདི་
ལྟར་གསུངས་པའི་ཤེས་བྱེད་ནི། དཀྱིལ་ཆོག་ལྔ་བཅུ་པའི་འགྲེལ་བ་ལས། འདིར་
གནས་སྐབས་ཀྱི་དབྱེ་བས་རྣལ་འབྱོར་པ་ནི་རྣམ་པ་བཞི་སྟེ། ལས་དང་པོ་པ་དང་། ཡེ་
ཤེས་ལ་ཅུང་ཟད་དབང་བ་དང༌། ཡེ་ཤེས་ལ་དབང་ཐོབ་པ་དང་། ཡང་དག་པ་ཡེ་ཤེས་
ལ་དབང་བའོ། །འདི་རྣམས་གང་གི་བྱ་བ་གང་ཡིན་པ་དེ་གོ་རིམ་ཇི་ལྟ་བ་བཞིན་དུ་
ཚིགས་སུ་བཅད་པ་བཞི་སྟོན་ཏོ། །ལྡང་ཚེ་ནི་གཉིད་སད་པ་ནའོ། །ལྷ་མོའི་གླུ་ནི།
སེམས་ཅན་ཁམས་ན་གནས་ཀྱི་དབང་ཕྱུག་ཅེས་བྱ་བ་ལ་སོགས་པའོ། །ལེགས་འོང་
དང་པོའི་ལས་ཅན་ཡིན་ཞེས་བྱ་བ་ནི་ལས་དང་པོ་པས་ཆོ་ག་མ་ལུས་པ་ཡང་དག་པར་
བཟླས་པར་བྱ་བ་སྟེ། ཏིང་ངེ་འཛིན་གསུམ་གྱི་རྒྱ་ཆེར་མངོན་དུ་བྱས་ལ་བཟླས་བརྗོད་
བྱའོ། །ཞེས་པའི་དོན་ཏོ། །གང་རགས་པའི་སྐུའི་དཀྱིལ་འཁོར་ནི་ཡུད་ཙམ་གྱིས་མངོན་
དུ་བྱེད་པར་ནུས་ལ། ཕྲ་བའི་སའི་སྙིང་པོ་ལ་སོགས་པ་དང་། སྐུ་རྡོ་རྗེ་ལ་སོགས་པ་
མངོན་དུ་བྱེད་པར་མི་ནུས་པ། སྔགས་ཀྱི་ཚུལ་ཁྲིམས་དང་བརྟུལ་ཞུགས་དང་ཡང་ལྡན་
པ་དག་ནི་དེའི་མཐུ་ཐོབ་པས། དེ་ནི་ཡེ་ཤེས་ལ་ཅུང་ཟད་དབང་བ་ཞེས་བྱ་སྟེ། དེ་ནི་
མཐུན་མཚམས་ཐམས་ཅད་ལ་ཡུད་ཙམ་གྱིས་དཀྱིལ་འཁོར་མངོན་དུ་བྱས་ལ། དེ་ལ་
མིག་ལ་སོགས་པ་དང་སྐུ་ལ་སོགས་པ་བྱིན་གྱིས་བརླབ་པ་བྱས་ཏེ། རྗེས་སུ་མཉེས་པར་
བྱ་བ་དང༌། མཆོད་པ་དང་བསྟོད་པ་དང་། བདུད་རྩི་མྱང་བ་སྔོན་དུ་འགྲོ་བ་དང་། བག་
ཡོད་པས་བཟླས་པ་བྱའོ། །གང་རྣམ་པ་ཐམས་ཅད་དུ་རབ་ཏུ་རྫོགས་པར་སྤྲོ་བ་དང་
སྡུད་པར་བྱེད་པའི་སྦྱོར་བས་དཀྱིལ་འཁོར་ཡུད་ཙམ་གྱིས་མངོན་དུ་བྱེད་པར་ནུས་པ་དེ་
-598 -
ནི་ཡེ་ཤེས་ལ་དབང་ཐོབ་པ་ཞེས་བྱ་སྟེ། འདི་ཡང་ཡེ་ཤེས་འབེབས་པ་ཐོབ་པ་ཉིད་ལས་
གྱུར་གྱིས། མ་ཐོབ་པ་ལས་ནི་མ་ཡིན་ཏེ། དེ་ཉིད་ཀྱིས་ན་ཅུང་ཟད་ཅེས་སྨོན་པ་ཡིན་ནོ།།
རྣལ་འབྱོར་པ་དེས་ནི་འབྲས་བུའི་མཐར་ཐུག་པར་བགྲོད་པར་བྱ་བའི་ཕྱིར། རྣལ་
འབྱོར་དེ་ཉིད་ཉིན་དང་མཚན་དུ་བྱའོ། །རང་གཞན་གྱི་དོན་མཐར་ཐུག་པར་སོན་པའི་
རྣལ་འབྱོར་ནི་ཡེ་ཤེས་ལ་ཡང་དག་པར་དབང་ཐོབ་པ་ཡིན་ལ། དེ་ནི་བསམ་གཏན་ཙམ་
གྱིས་འགྲོ་བའི་དོན་བྱེད་པར་འོས་པ་ཡིན་ནོ། །གང་གིས་བྱེད་ཅེ་ན། འཇིག་རྟེན་གྱི་
ཁམས་ཐམས་ཅད་ཀྱི་ཕྲ་རབ་ཀྱི་ནང་དུ་ཆུད་པའི་སྐུ་དང་གསུང་དང་ཐུགས་ཀྱི་དཀྱིལ་
འཁོར་གཟུགས་བརྙན་བདག་ཉིད་གཟུགས་ཀྱིས་ནི་ཞེས་བྱ་བ་སྤྲུལ་པའི་རང་གི་
གཟུགས་ཞེས་བྱ་བའི་དོན་ཏོ། །ཞེས་གསུངས་པ་ལྟར་རོ། ། དེས་ན་གནས་སྐབས་དང་
པོ་གཉིས་ཀྱི་ཚེ་བྱིང་རྒོད་གཅོད་པའི་ཕྱིར་ཐིག་ལེ་དང་ཕྱག་མཚན་སྐབས་སྐབས་བསྒོམ་
པ་ནི་དམིགས་བསལ་ལོ། །
གསུམ་པ་བཟླས་པའི་རྣལ་འབྱོར་བཤད་པ་ལ། བཟླས་པ་དངོས་དང་། དུབ་ན་
ངལ་གསོ་བ་དང་། ལུས་བརྟས་པར་བྱེད་པ་དང་། བཟླས་པའི་མཐར་ཉེར་བསྡུ་བྱ་བ་
དང༌། གཏོར་མའི་ཆོ་ག་དང་། བསྔོ་སྨོན་གྱི་རྒྱས་གདབ་པ་དང་དྲུག་ལས། དང་པོ་ནི།
ཡང་ན་བཟླས་པ་རྩེ་གཅིག་སེམས་ཉིད་ནི། །ཞེས་པ་ནས། མཐར་ནི་རང་གི་ལུས་ལ་
གཞུག་པར་བྱ། །ཞེས་པའི་བར་གསུངས། དེ་ལ་རྗེ་ཐམས་ཅད་མཁྱེན་པས། དེ་ནས་
བཟླས་པ་བྱ་བ་ནི། རང་གི་ཡེ་ཤེས་སེམས་དཔའི་ཐུགས་ཀའི་ས་བོན་དང་། ལྷ་གཞན་
རྣམས་ཀྱི་ཐུགས་རྡོ་རྗེའི་ས་བོན་གྱི་མཐར། བཟླས་བྱའི་སྔགས་ཀྱི་ཕྲེང་བ་མགོ་གྱེན་དུ་
བསྟན་པ་དགོད་ལ། དེ་ལས་སྐུ་རྡོ་རྗེ་སོགས་ཀྱི་ལྷ་རྣམས་ཅིག་ཅར་རམ་རིམ་གྱིས་སྤྲོས་
- 599 -



པ་རྣམས་ཀྱིས་འགྲོ་བའི་དོན་མཛད་ནས། སླར་ཡང་སོ་སོའི་ས་བོན་ལ་བསྡུ་བའི་ཚུལ་
གྱིས་ཡིད་མ་ཡེངས་པར་ཧ་ཅང་མྱུར་བ་དང་བུལ་བ་དང་རིང་ཐུང་དང་བྲལ་བར་སྟོང་པ་
ཉིད་ཀྱི་ལྟ་བ་དྲན་པའི་ངང་ནས་བཟླས་པ་བྱའོ། །ཞེས་གསུངས་པས། ས་བོན་མོ་དང་།
ཧཱུྃ་དང་། སྔགས་ཨོཾ་ཨཱབཛྲ་དྷཱིཀ་མཾ་ཧཱུྃ་ནས། ཨོཾ་ཨཱཎབིབྷཱནྟ་ཀྲྀཏ་ཧཱུྃ་ཧཱུྃ། ཞེས་པའི་བར་གྱི་
སྔགས་གང་བཟློ་བ་དེའི་ཚེ། སྔགས་ཚར་རེ་བཟླ་བའི་ཚེ་ས་བོན་དང་། རྡོ་རྗེ་གསུམ་གྱི་
སྔགས་ལས་སངས་རྒྱས་རིགས་ལྔའི་ཚོགས་རེས་འགའ་ཅིག་ཅར་དང་། རེས་འགའ་
རིམ་གྱིས་ནམ་མཁའི་ཁམས་གང་བར་སྤྲོས། དེ་ནས་གཟུགས་རྡོ་རྗེ་ལ་སོགས་པའི་
མཆོད་ལྷ་སྤྲོས་ནས་མཆོད་པས་མཉེས་པར་བྱས། ཡང་སྤྱན་མ་ལ་སོགས་པའི་ལྷ་མོ་
སྤྲོས་པ་རྣམས་ཀྱིས་རྒྱལ་བ་རྣམས་དགྱེས་པ་དང་། ནད་གདོན་ཞི་བ་སོགས་ཀྱི་འགྲོ་
བའི་དོན་བྱས་ནས་བཟླས་ཟིན་པ་དང་མཾ་དང་ཧཱུྃ་ལ་བསྡུ་བར་བྱ་སྟེ། རྒྱུད་ལས། སྔགས་
ནི་བརྗོད་ཚེ་སྤྲོ་བྱ་ཞིང་། །རྫོགས་པ་ན་ནི་བསྡུ་བར་བྱ། །ཞེས་གསུངས་པའི་ཕྱིར་རོ། །
བཟླས་བྱའི་སྔགས་ནི་དཀྱིལ་ཆོག་ལས། །འབྱིན་པ་དེ་ཉིད་གསུམ་དང་སྤེལ། །གཞན་
དག་སྙིང་པོའི་ས་བོན་སྤེལ། །ཞེས་འབྱིན་སྔགས་དང་ས་བོན་རྣམས་ཡི་གེ་གསུམ་དང་
སྤེལ་བ་ལ་གསུངས་པ་ལྟར་ཏེ། བཟླས་པའི་ཚད་ནི་དཀྱིལ་ཆོག་ལས། །འཁོར་ལོ་ལ་
གནས་ཚུལ་བཞིན་བཟླས། །མཚན་མ་ཐོབ་ནས་ཡང་དག་བྲི། །འཁོར་ལོ་ཅན་སྔགས་
འབུམ་བཟླས་པའམ། །ཡང་ན་རང་གི་ལྷ་ཡི་འབུམ། །གཞན་གྱི་ཁྲི་སྟེ་ཡང་ན་ནི། །
འཁོར་ལོ་ཅན་གྱི་བཀས་གནང་བྲི། །ཞེས་གཞན་ལ་དབང་བསྐུར་བ་ལ་གསུངས་ཏེ།
རབ་གནས་དང་སྦྱིན་སྲེག་ལ་ཡང་དེ་ཙམ་རེ་བཏང་དགོས་ལ། བཟླས་པ་དག་པ་དཀའ་
བས་དེའི་ཉེས་པ་སེལ་བ་ལ་ཁ་སྐོང་གི་སྦྱིན་སྲེག་ཀྱང་མང་དུ་བྱའོ། །ཞེས་གསུངས།
- 600 -
གཉིས་པ་དུབ་ན་ངལ་གསོ་བ་ནི། རང་གི་སྙིང་པོའི་དེ་ཉིད་དེས་རྟོགས་པའི། །ཞེས་པ་
ནས། རབ་ཏུ་བསྐུལ་ནས་ཡོངས་སུ་མཆོད་པར་བྱ། །ཞེས་པའི་དོན་འགྲེལ་བ་ལས།
བཟླས་པ་དང་བསྒོམ་པས་ཡོངས་སུ་དུབ་ནས། གང་གི་ཚེ་རྣལ་འབྱོར་པའི་སེམས་ཞུམ་
པར་གྱུར་པ་དེའི་ཚེ། སྤྱན་མ་ལ་སོགས་པའི་རིག་པའི་ལྷ་མོའི་ཚོགས་རྣམས་ཀྱིས་ཡང་
དག་པར་གླུ་བླངས་པས་རབ་ཏུ་བསྐུལ་ཞིང་སད་བར་བྱས་ནས། དཀྱིལ་འཁོར་གྱི་
འཁོར་ལོ་སྔ་མ་བཞིན་དུ་མཆོད་པ་རྣམས་ཀྱིས་ཡོངས་སུ་མཆོད་ལ་བསྒོམ་པར་བྱའོ། །
ཞེས་གསུངས་པ་ལྟར་བྱའོ། །གསུམ་པ་ལུས་བརྟས་པར་བྱ་བ་ནི། སེམས་བཟང་པོ་ཡི་
ཆུ་རྒྱུན་སྲོག་དང་ནི། །ཞེས་པ་ནས། སྔགས་པའང་ཀུན་ཏུ་ཆགས་པ་མེད་པར་བྱ། །
ཞེས་པའི་བར་གྱི་དོན་རྗེ་རིན་པོ་ཆེས། རང་གི་སྤྱི་བོར་མཐོ་གང་ཙམ་གྱིས་འཕགས་པའི་
ཟླ་བའི་སྟེང་དུ་བདུད་རྩི་ལྔའི་ས་བོན་ཨོཾ་ཡིག་དཀར་པོ་འོད་ཟེར་ལྔ་འཕྲོ་བ་གཅིག་
བསམས་ལ། དེ་ལས་འོད་འཕྲོས་པས་དེ་བཞིན་གཤེགས་པ་རྣམས་ཀྱི་ཐུགས་ཀ་ནས་
ཡེ་ཤེས་ཀྱི་བདུད་རྩི་བཀུག་སྟེ། དེ་ལ་བསྟིམ་པ་ལས་བདུད་རྩིའི་རྒྱུན་འཛག་པ་སྤྱི་བོ་
ནས་ཕབ་པས་ཚིམ་པར་བསམ་སྟེ། ལུས་བརྟས་པར་བྱེད་པའི་ཆོ་གའོ། །ཞེས་གསུངས་
པ་ལྟར་རོ། །བཞི་བ་ཉེར་བསྡུ་བྱ་ཚུལ་ནི། བསྟོད་དང་མཆོད་སོགས་གཤེགས་སུ་
གསོལ་བ་དང་། །ཞེས་པ་ནས། སྐུ་ལ་སོགས་པ་བརྟག་པ་དག་ཏུ་བྱ། །ཞེས་པའི་དོན་
རྗེ་རིན་པོ་ཆེས། དེ་ནས་སྔར་བཤད་པ་བཞིན་དུ་མཆོད་པ་དང་བསྟོད་པ་དང་བདུད་རྩི་
མྱང་བ་དང་། ཡི་གེ་གསུམ་བརྗོད་ནས་རྣམ་སྣང་དང་དེའི་རིགས་ཀྱི་ལྷ་སྤྱན་མ་སོགས་
སྤྱི་བོའི་སྐུ་རྡོ་རྗེའི་ཐུགས་ཀའི་ཨོ་ལ་བསྡུ། སྣང་མཐའ་དང་དེའི་རིགས་ཀྱི་ལྷ་གོས་
དཀར་མོ་སོགས་མགྲིན་པའི་གསུང་རྡོ་རྗེའི་ཐུགས་ཀའི་ཨཱལ་བསྡུ། མཱ་མ་ཀི་ལ་སོགས་
- 601 -



པའི་མི་བསྐྱོད་པའི་རིགས་ཀྱི་ལྷ་རྣམས་ཐུགས་ཀའི་ཐུགས་རྡོ་རྗེའི་ཐུགས་ཀའི་ཧཱུྃ་ལ་
བསྡུ། དཀྱིལ་ཆོག་གི་འགྲེལ་བར། རིགས་གསུམ་དུ་སྡུད་པ་ན་རིན་འབྱུང་དང་དོན་
གྲུབ་གཉིས་གསུང་རྡོ་རྗེར་སྡུད་པར་ཤནྟི་པས་བཤད་པས། འདིར་ཡང་དེ་གཉིས་དང་
དེའི་རིགས་ལྷག་མ་རྣམས་ཨཱཋཡིག་ལ་བསྡུ་སྟེ། ལས་རྒྱལ་མཆོག་གོ་ཞེས་གསུངས་ཤིང་
གསུང་འབུམ་ཐོར་བུ་ལས། རྗེས་ཀྱི་ལྡང་ཚུལ་ལ་སྲུང་འཁོར་དང་གཞལ་ཡས་ཁང་སྡུད་
པའི་གསལ་ཁ་མི་སྣང་ཡང་ཐུན་གཞན་གྱི་ཆོ་ག་བཤད་པའི་སྐབས་སུ་གཞལ་ཡས་ཁང་
བསྐྱེད་པའི་ལུགས་སུ་སྣང་བས་བསྡུས་པས་ཆོག་གོ །གཞལ་ཡས་ཁང་དང་སྲུང་འཁོར་
གཉིས་ལ་སྡུད་མི་སྡུད་ཀྱི་ཁྱད་པར་མེད། ཅེས་དང་། བསྡུས་ནས་ལྡང་ཚུལ་ལ་ཞལ་
གསུམ་ཕྱག་དྲུག་པ་དང་ཞལ་གཅིག་ཕྱག་གཉིས་པ་གང་རུང་དུ་ལངས་ཀྱང་འདྲ་ཞེས་
གསུངས་པས། ལྡང་ཚུལ་དང་སྡུད་ཚུལ་དེ་བཞིན་དུ་བྱའོ། །ལྔ་པ་གཏོར་མའི་ཆོ་ག་ནི།
རྗེ་རིན་པོ་ཆེས་གསུང་འབུམ་ཐོར་བུ་ལས། འདིའི་འདས་གཏོར་འབུལ་ཚུལ་ནི། མི་
བསྐྱོད་པའི་གཏོར་ཆོག་གི་འདོན་པ་བསྒྱུར་ནས་ལྷ་སོ་སོའི་མཚན་སྔགས་ཀྱི་མཐར་སརྦ་
དུཏྟཾ་སོགས་སྦྱར་བས་ཤིན་ཏུ་ཡང་ཆོག་སྟེ། ཨ་བྱཱ་ཀ་རའི་དགོངས་པ་ཡིན། ཞེས་
གསུངས་པས། ཐུན་གཤམ་མམ་ཐུན་མཚམས་སུ་འདས་མ་འདས་ཀྱི་གཏོར་མ་འབུལ་
ཚུལ་སྒྲུབ་ཐབས་ངག་འདོན་ན་བཀོད་པ་ལྟར་བྱའོ། །དྲུག་པ་ནི། དེ་ལྟར་ཐུན་དངོས་ལ་
ཏིང་ངེ་འཛིན་གསུམ་གྱི་ཆོ་གས་སྒྲུབ་ཐབས་ཇི་ལྟ་བ་བཞིན་བསྒོམས་པའི་དགེ་རྩ་
སེམས་ཅན་ལ་བསྔོ་བ་ནི། དེ་ལྟར་དེ་ཉིད་མཐོང་བས་རྣམ་གྲོལ་བ། །ཞེས་པ་ནས།
སྨོན་ལམ་རྣམས་ནི་མངོན་སུམ་ཉིད་དུ་བྱ། །ཞེས་པའི་དོན་རྗེ་རིན་པོ་ཆེས། དེ་ནས་
འཁོར་བ་ཐོག་མ་མེད་པ་ནས། །སྔོན་གྱི་མཐའ་ནི་ཇི་སྲིད་པ། །དེ་སྲིད་སེམས་ཅན་ཕན་
དོན་དུ། །སྤྱོད་པ་དཔག་ཡས་སྤྱད་པར་བགྱི། །ཞེས་པ་དཀོན་བརྩེགས་ལས་འབྱུང་བའི་
འཇམ་དཔལ་གྱིས་སྔོན་ཐུགས་བསྐྱེད་པའི་སྨོན་ལམ་དང་། ཕྱོགས་བཅུ་ནམ་མཁའི་
མཐས་གཏུགས་པའི། །སེམས་ཅན་ཀུན་དོན་སྒྲུབ་བྱའི་ཕྱིར། །ཇི་ལྟར་འཇམ་དབྱངས་
སྤྱོད་མཛད་པ། །བདག་གི་སྤྱོད་པའང་དེ་འདྲར་ཤོག། །ཅེས་རྒྱལ་བའི་སྲས་པོ་ཞི་བ་
ལྷས་སྤྱོད་འཇུག་ཏུ་གསུངས་པ་དང་། བཟང་པོ་སྤྱོད་པའི་སྨོན་ལམ་ཡང་བྱའོ། །ཞེས་
གསུངས།
གཉིས་པ་ཐུན་མཚམས་སུ་ཇི་ལྟར་བྱ་བ་ལ། ཐུན་སྔ་ཕྱིའི་བར་དུ་ཇི་ལྟར་བྱ་བ་
དང༌། ཐུན་གཞན་ལ་ཇི་ལྟར་བྱ་བ། བྱ་བ་གཞན་ལ་ཇི་ལྟར་བྱ་བ་དང་གསུམ་ལས།
དང་པོ་ལ་ཐུན་མཚམས་ཀྱི་བྱ་བ་སྤྱིར་བཤད་པ་དང་། བྱེ་བྲག་ཏུ་བཤད་པ་གཉིས་ལས།
དང་པོ་ནི། ལངས་ནས་དག་པའི་སེམས་དཔའ་རང་གི་ལྷའི། །ཞེས་པ་ནས། མཆོད་པ་
འདི་ནི་ཀུན་ཏུ་མཆོག་ཡིན་ནོ། །ཞེས་པའི་དོན་ལ། རྗེ་རིན་པོ་ཆེས། དེ་ནས་ཐུན་གྱི་སྔ་
ཕྱིའི་བར་དུ་ཇི་ལྟར་བྱ་བ་ལ་སྤྱི་དང་བྱེ་བྲག་གི་རྣམ་པ་གཉིས་གསུངས་པ་ལ། སྤྱིར་རྣམ་
གཞག་འཁྱེར་བདེ་བས་གང་སྣང་ཐམས་ཅད་འཇམ་པའི་རྡོ་རྗེ་ཉིད་དུ་ཡུལ་ཡུལ་ཅན་དུ་
ཤར་ནས། ཡུམ་གྱིས་མཆོད་པ་དབུལ་བར་བསམས་ཏེ། རང་ལ་མཆོད་པ་དང་གཞན་
ལ་སྟེར་བ་ན་ཡང་དེ་ལྟར་བསམས་ཏེ་ལོངས་སྤྱོད་དག་པའི་རྣལ་འབྱོར་རོ། །ཞེས་
གསུངས། གཉིས་པ་བྱེ་བྲག་ཏུ་བཤད་པ་ལ། ནང་གི་སྦྱིན་སྲེག་ཟས་ཀྱི་རྣལ་འབྱོར་དང་
སྤྱོད་ལམ་དག་པའི་རྣལ་འབྱོར། དམ་ཚིག་དག་པའི་རྣལ་འབྱོར། ཁྲུས་ཀྱི་རྣལ་འབྱོར་
དང་བཞི་ལས། དང་པོ་ནི། བཟའ་ཟའི་ཚེ་ན་སྙིང་གའི་ཟླ་བ་ལ། །ཞེས་པ་ནས། ཡེ་
ཤེས་འབར་བ་བླ་ན་མེད་པར་བཤད། །ཅེས་པའི་དོན་ལ་རྗེ་རིན་པོ་ཆེས། ནང་གི་སྦྱིན་
- 603 -
- 602 -



སྲེག་བྱ་བ་ནི། བཟའ་བཏུང་ལ་སོགས་པ་ལོངས་སྤྱོད་པ་ན། བཟའ་བཏུང་ནང་མཆོད་
ལྟར་བྱིན་གྱིས་བརླབ། སྙིང་ཁར་རཾ་ལས་མེ་གྲུ་གསུམ་གྱི་ཐབ་དང་དེའི་གནས་སུ་
དཀྱིལ་འཁོར་རྫོགས་པར་བསམ། ལག་པ་གཉིས་དགང་བླུགས་དང་བཟའ་བཏུང་
སྲེག་རྫས་སུ་བྱས་ཏེ། ལྕེ་སྔར་ལྟར་བྱིན་གྱིས་བརླབས་ལ། སྦྱིན་སྲེག་འབུལ་པའི་ཚུལ་
གྱིས་ལོངས་སྤྱོད་པ་ནི་ཁ་ཟས་ཀྱི་རྣལ་འབྱོར་རོ། །ཞེས་གསུངས། གཉིས་པ་ནི། དེ་
ལྟར་མ་ལུས་པ་ཡི་འདོད་པ་ཡིས། །ཞེས་པ་ནས། སེམས་ནི་ནག་པོའི་ལས་སུ་ག་ལ་
འགྱུར། །ཞེས་པའི་བར་གྱི་དོན་ལ་རྗེ་རིན་པོ་ཆེས། ཆོས་སྟོན་པ་དང་སངས་རྒྱས་མཆོད་
པ་སོགས་ཀྱི་ལུས་ངག་གི་བྱ་བ་ལ་འཇུག་པ་ན་ལྷའི་རྣལ་འབྱོར་ལས་མ་ཡེངས་པའི་ངང་
ནས་བྱས་ན་ལུས་ཀྱི་སྒུལ་བསྐྱོད་གང་ཡིན་གྱིས་ཕྱག་རྒྱ་འཆིང་བ་དང་འདྲ་བའི་བསོད་
ནམས་སོག་པ་དང་། ངག་གི་སྨྲ་བརྗོད་རྣམས་ཀྱིས་ཀྱང་སྔགས་བཏོན་པ་དང་འདྲ་བའི་
བསོད་ནམས་སྡུད་པར་གསུངས་སོ། །ཞེས་གསུངས། གསུམ་པ་ནི། དམ་ཚིག་ཉམས་
ལ་སྙིང་གའི་ཟླ་བར་ནི། །ཞེས་པ་ནས། སྔར་གྱི་རིམ་པས་དབང་བསྐུར་ཀུན་ཏུ་བླང་། །
ཞེས་གསུང་པའི་དོན་རྗེ་རིན་པོ་ཆེས། དོན་ཡོད་གྲུབ་པའི་སྒོ་ནས་གཙོ་བོ་འཕོས་པའི་
དཀྱིལ་འཁོར་བསྒོམས་པའི་ཐུགས་ཀར་སྣ་ཚོགས་པདྨའི་དབུས་སུ་ཟླ་བ་ལ་ཁཾ་ལས་རྡོ་
རྗེ་ཁཾ་གིས་མཚན་པ་ལས་འོད་ཟེར་འཕྲོས་པས་སྔར་བཞིན་དབང་ལྷ་སྤྱན་དྲངས་ཏེ་
དབང་བསྐུར་ནས་སྟོང་པ་ཉིད་ཀྱི་དོན་ལ་གནས་ནས་སྡིག་པ་དག་པའི་མོས་པ་བྱ་བ་ནི་
དམ་ཚིག་གསོ་བའོ། །ཞེས་གསུངས། བཞི་པ་ནི། ཕྱི་རོལ་གྱི་ཡང་ཁྲུས་ཀྱི་ཆོ་ག་ལ། །
རིམ་འདི་ཁྱད་པར་དུ་ཡང་བསམ་པར་བྱ། །ཞེས་པའི་དོན་ལ་རྗེ་རིན་པོ་ཆེས། ཁྲུས་
བྱེད་པ་ཡི་ཚེ་ཡང་དབང་བསྐུར་བ་ལྟར་བྱའོ། །ཞེས་གསུངས།
གཉིས་པ་ཐུན་གཞན་ལ་ཇི་ལྟར་བྱ་བ་ནི། ཐུན་མཚམས་སུ་ཡང་ཞེས་སོགས་
རྐང་པ་གཉིས་ཀྱི་དོན་ལ་རྗེ་རིན་པོ་ཆེས། ཐུན་གཞན་ལ་ཇི་ལྟར་བྱ་བ་ནི་ཚོགས་ཞིང་
མཆོད་ནས་བཟླས་བརྗོད་ལ་སོགས་པའི་བར་སྔར་བཞིན་རྫོགས་པར་བྱས་ལ། གལ་
ཏེ་བྲེལ་ན་གཞལ་ཡས་ཁང་དང་གཙོ་བོ་བསྐྱེད་པ་བྱས་ནས་ཐུགས་ཀ་ནས་དཀྱིལ་
འཁོར་རྒྱལ་མཆོག་གི་ལྷ་རྣམས་སྤྲོ་སྟེ་སྐྱེ་མཆེད་བྱིན་གྱིས་བརླབ་པ་སོགས་རྫོགས་པར་
བྱས་པ་ཙམ་གྱིས་ཀྱང་རུང་ངོ་། ། གསུམ་པ་བྱ་བ་གཞན་ལ་ཇི་ལྟར་བྱ་བ་ལ། ཉལ་བའི་
རྣལ་འབྱོར་དང་། ལྡང་བའི་རྣལ་འབྱོར་གཉིས་ལས། དང་པོ་ནི། སྙིང་གི་ནང་དུ་འཁོར་
ལོ་ཆུད་བྱས་ལ། །སྙིང་རྗེ་དང་ནི་ཤེས་རབ་ལྡན་པར་ཉལ། །ཞེས་པའི་དོན་རྗེ་རིན་པོ་
ཆེས། ཉལ་བའི་ཚེ་ན་རང་གི་སྙིང་གའི་ནང་དུ་དཀྱིལ་འཁོར་གྱི་འཁོར་ལོ་ཆུད་པར་བྱས་
ལ་ཐབས་ཤེས་གཉིས་དང་ལྡན་པར་ཉལ་ཞིང༌། ཞེས་གསུངས། གཉིས་པ་ནི། ཀུན་
བཟང་ལས། ལྡང་བའི་དུས་སུ་དམ་ཚིག་ལྷ་མོ་ཡི། །ཡང་དག་གླུ་ཡིས་དཔལ་ལྡན་
བསྐུལ་བས་ན། །ལངས་ནས་ཐུབ་པས་བཟླས་བརྗོད་ལ་སོགས་པ། །ཆོ་ག་སྔ་མ་
བཞིན་དུ་བྱ་བ་ཡིན། །ཞེས་པའི་དོན་ལ་རྗེ་ཐམས་ཅད་མཁྱེན་པས། སང་ལྡང་བའི་དུས་
སུ་ལྷ་མོ་རྣམས་ཀྱི་གླུས་བསྐུལ་ནས་ལྡང་བར་བྱས་ལ། ཐུན་གྱི་བྱ་བ་རྣམས་གྲུབ་བར་
བྱའོ། །ཞེས་གསུངས། དེ་ལྟར་ཐུན་དངོས་གཞི་དང་ཐུན་མཚམས་སུ་ཇི་ལྟར་བྱ་བ་
རྣམས་ལ་ཚུལ་བཞིན་དུ་འབད་ནས་དངོས་གྲུབ་ཐོབ་པའི་མཚན་མ་མཐོང་ནས་ལས་
གང་ལ་ལྷ་གང་བསྔགས་པ་དེ་གཙོ་བོར་འཕོས་ནས་དངོས་གྲུབ་སྒྲུབ་ཚུལ་སྟོན་པ་ལ།
དངོས་གྲུབ་ཐོབ་པའི་མཚན་མ་མཐོང་ནས་ནི། །ཞེས་པ་ནས། འཁོར་ལོ་དེ་ཡང་དེ་ཡི་
ཡིན་པར་འགྱུར། །ཞེས་པའི་བར་གསུངས། ཟབ་ཅིང་རྒྱ་ཆེ་བའི་ལྷའི་འཁོར་ལོ་
-604-
• 605 -



བསྒོམས་པས་བདེན་འཛིན་ལ་ཐ་མལ་གྱི་རྣམ་རྟོག་ཏུ་བྱས་པ་དང་ཕུང་སོགས་ལ་རང་
ག་བར་འཛིན་པའི་ཐ་མལ་གྱི་རྣམ་རྟོག་གཉིས་ཀ་རྩ་བ་ནས་སྤོང་ནུས་ཚུལ་འཐད་པ་
དང༌། བཅས་ཏེ་སྟོན་པ་ལ། ཐ་མལ་རྣམ་རྟོག་རྒྱུན་ལས་གཞན་པ་ཡིས། །ཞེས་པ་ནས།
རང་གི་མི་མཐུན་ཤིན་ཏུ་འགག་པར་བྱེད། །ཅེས་ པའི་བར་གསུངས། བདག་མེད་
རྟོགས་པའི་ཤེས་རབ་ཀྱིས་ཟིན་པའི་སྦྱིན་སོགས་ཀྱི་སྤྱོད་པ་ལ་བསླབས་ཀྱང་མཆོག་གི་
སྣང་བ་ཁྱད་པར་ཅན་གྱི་སྔགས་སྤྱོད་པ་མེད་ན་འཚང་རྒྱ་བའི་མྱུར་ལམ་ཁྱད་པར་ཅན་མ་
ཡིན་ནོ། །ཞེས་སྟོན་པ་ལ། སྦྱིན་པ་ལ་སོགས་བདག་མེད་ལྡན་པས་ ཀྱང་། །ཞེས་
སོགས་རྐང་པ་བཞི་གསུང་། དེ་ལྟར་ཟབ་གསལ་གཉིས་མེད་ཀྱི་བསྐྱེད་རིམ་བསྒོམས་
ཀྱང་། རྫོགས་རིམ་རིམ་པ་གཉིས་པ་སྒོམ་པ་མེད་ན་མཆོག་མི་འགྲུབ་པས། སྙིང་རྗེ་
ཆེན་པོས་ཡིད་ཆེས་ཆེར་བསྐྱོད་ནས་འགྲོ་བའི་སྡུག་བསྔལ་མི་བཟོད་པར་དེ་སེལ་བའི་
ཐབས་སུ་མངོན་པར་བྱང་ཆུབ་པའི་རིམ་པ་དོན་གྱི་འོད་གསལ་ཟབ་པ་དང་། དེ་དང་ངོ་
བོ་དབྱེར་མེད་པའི་དག་པའི་སྒྱུ་མའི་སྐུ་གཉིས་སྙིགས་དུས་ཀྱི་ཚེ་ཐུང་གཅིག་ལ་རིན་པོ་
ཆེ་ལྟ་བུའི་གང་ཟག་ལ་ངེས་པར་སྟེར་བ་དཔལ་ཀུན་ཏུ་བཟང་པོའི་རང་གི་ངོ་བོ་ཟབ་
གསལ་གཉིས་མེད་ཐེ་ཚོམ་མེད་པར་སུ་ཞིག་བསྒོམ་པར་མི་བྱེད་དེ། སྒོམ་ཤིན་ཏུ་
རིགས་སོ། །ཞེས་སྟོན་པ་ལ། དེ་ལྟར་རྟོགས་ན་སྙིང་རྗེར་ལྡན་པ་དག །ཡེ་ཤེས་བསམ་
ཡས་སྐད་ཅིག་གིས་སྒྲུབ་པ། །དཔལ་ལྡན་ཀུན་ཏུ་བཟང་པོའི་རང་གི་ནི། །ངོ་བོ་སུ་ཞིག་
ངེས་པར་སྒོམ་མི་བྱེད། །ཅེས་གསུངས་སོ། །དེ་ལྟར་ན། སྒྲུབ་ཐབས་འདོད་འཇོའི་བུམ་
བཟང་འདི་ནི་རྗེ་རིན་པོ་ཆེས་མཛད་པའི་འཇམ་པའི་དབྱངས་ཀྱི་དགོངས་གསལ་ཉིད་
གཞིར་བཞག་ནས་ངག་འདོན་ཙམ་ཟུར་དུ་བཀོལ་བ་ཡིན་ཞིང་
། རྗེ་རིན་པོ་ཆེས་མཛད་
པའི་སྒྲུབ་ཐབས་འདི་ནི། སློབ་དཔོན་ཡེ་ཤེས་ཞབས་ཉིད་ཀྱིས་མཛད་པའི་ཀུན་ཏུ་
བཟང་པོའི་འགྲེལ་བ་རྣམས་དང་གུང་བསྒྲིགས་པའི་ཉམས་ལེན་གྱི་གནད་ཚང་ལ་མ་
ནོར་བ་ཡིན་པས་བློ་དང་ལྡན་པ་རྣམས་ཀྱིས་ཡིད་ཆེས་པའི་གནས་སུ་མཐོང་ནས་ཐུགས་
དམ་གྱི་སྙིང་པོར་འཛིན་རིགས་ཏེ། ཆོས་ཀྱི་རྒྱལ་པོ་བཙོང་ཁ་པ་ཆེན་པོས། དེ་ལྟར་ཡེ་
ཤེས་ཞབས་ཀྱི་ལུགས་སུ་གྲགས་པའི་འཇམ་པའི་རྡོ་རྗེའི་སྒྲུབ་ཐབས་འདི་ནི། ཡེ་ཤེས་
ཞབས་ཀྱིས་རང་གར་མཛད་པ་མ་ཡིན་གྱི། རྗེ་བཙུན་འཇམ་པའི་དབྱངས་ཀྱིས་ཡེ་ཤེས་
ཞབས་ལ་མངོན་སུམ་དུ་བཤད་པའི་ལུགས། རྒྱ་གར་མཁས་པ་རྣམས་ལ་རྩོད་མེད་དུ་
གྲགས་པའི་ལམ་སྲོལ་ཆེན་པོར་སྣང་བས། འདིའི་སྐོར་གྱི་གཞུང་ཁུངས་མ་དུ་མ་དང་
ལེགས་པར་བསྟུན་ནས་བགྱིས་པ་ཡིན་པས་ཡིད་ཆེས་པའི་གནས་སུ་བཟུང་ངོ༌། །ཞེས་
གསུངས་སོ། །
འགྲོ་བའི་རང་བཞིན་གདོད་ནས་རྣམ་དག་ཀྱང༌། །གློ་བུར་དྲི་མས་རིང་ནས་
བསྒྲིབ་པའི་མཐུས། །རྣམ་རྟོག་རླབས་འཁྲུག་སྲིད་པའི་མཚོར་འཁྱམས་ནས། །སྐྱེ་འཆི་
བར་དོའི་འཛིན་ཁྲིའི་འཇིགས་པརྣམས། །སྐད་ཅིག་ཉིད་ལ་ཟབ་གསལ་ཟུང་འཇུག་གི།
རིན་ཆེན་གླིང་དུ་བདེ་བླག་འཁྲིད་པའི་ཐབས། །འདུས་པ་ཡེ་ཤེས་ཞབས་ལུགས་བསྐྱེད་
པའི་རིམ། །རང་བཟོས་མ་བསླད་མཁས་པའི་གཞུང་བཞིན་བཤད། །འདིར་ནི་ནོངས་
གང་བླ་མ་ལྷ་ལ་བཤགས། །ནོངས་པ་རྒྱུ་བཅས་རྩ་ནས་དག་པར་མཛོད། །འདི་ཡི་ཆེད་
དུ་འབད་པའི་བསོད་ནམས་མཐུས། །བཀའ་གདམས་བསྟན་པ་ཕྱོགས་བཅུར་རྒྱས་
གྱུར་ཅིག །གནས་གསུམ་མཁའ་འགྲོ་རྟག་ཏུ་འདུ་བའི་གནས། །སྙིང་རྗེ་བྱང་སེམས་
ལྗོན་པ་རྒྱས་པའི་ས། །རིམ་གཉིས་ཟུང་འཇུག་འབྲས་བུ་སྨིན་པའི་ཚལ། །དཔལ་གྱི་རྭ་
- 607 -
• 606 -



སྒྲེང་དར་ཞིང་རྒྱས་གྱུར་ཅིག །ངག་གི་དབང་ཕྱུག་འཇམ་པའི་རྡོ་རྗེ་ཡི། །རིམ་གཉིས་
རིན་ཆེན་འཕྲེང་བའི་གཟི་འོད་ཀྱིས། །འགྲོ་ཀུན་བྱམས་པ་གསུམ་ལ་གནས་པ་དང་། །
ཕན་བདེ་ལེགས་པའི་ཚོགས་རྣམས་གོང་འཕེལ་ཤོག །དཀར་པོ་བརྒྱད་བཅུ་སྒྲོལ་མ་
བཅུ་གཉིས་དང༌། །གྲི་གུག་དམར་ནག་དུང་སྐྱོང་ལག་མང་དང༌། །ཕྱོགས་ལས་རྣམ་
རྒྱལ་ཇོ་བོ་འཕྱིང་དཀར་བས། །ཆོས་འདིའི་བདག་མཛོད་ཕྱོགས་བཅུར་དར་རྒྱས་
༄༅། །སློབ་དཔོན་ཆེན་པོ་ཡེ་ཤེས་ཞབས་ལུགས་ཀྱི་གསང་བ་
འདུས་པའི་རྫོགས་རིམ་རིན་ཆེན་ཕྲེང་བ་
བཞུགས་སོ། །
མཛོད། །
ཅེས་པ་འདི་ནི་དཔལ་རྭ་སྒྲེང་གི་འདུས་ཚོགས་རྣམས་དང་རང་གི་སློབ་མ་གཞན་རྣམས་
ཀྱིས་ཀྱང་བསྐུལ་ནས་ངག་དབང་བྱམས་པས་བྲིས་པ་ལས་རིམ་པ་དང་པོ་རགས་རིམ་ཞིག་རེ་ཞིག་
རྫོགས་ཏེ་འདིས་ཀྱང་ཇོ་བོ་ཡབ་སྲས་ཀྱི་བསྟན་པ་དར་ཞིང་རྒྱས་པར་བྱེད་ནུས་པར་གྱུར་ཅིག།མངྒ་
ལཾ།། །།
ན་མོ་གུ་རུ་མཉྫགྷོ་ཥཱ་ཡ། འདོད་ཆགས་ཆོས་ཀྱིས་ཆགས་བྲལ་མཛད། །དམིགས་
མེད་ཐུགས་རྗེའི་འགྲོ་ལ་དམིགས། །སྤྲོས་མེད་སྤྲོས་པའི་ཟློས་གར་མཁན། །འཇམ་
དཔལ་གཞོན་ནུ་སྙིང་དབུས་བཞུགས། །དེ་ཉིད་རྣམ་པ་གཞན་འཛིན་པ། །སྒེག་པའི་རྡོ་
རྗེ་ཡེ་ཤེས་ཞབས། །ཡབ་སྲས་བརྒྱུད་པར་བཅས་པ་ལ། །བྱང་ཆུབ་བར་དུ་སྐྱབས་སུ་
མཆི། །སངས་རྒྱས་ཀུན་གྱི་ཡེ་ཤེས་སྐུ། །ཨ་ཏི་ཤ་དང་རྒྱལ་བ་འབྲོམ། །བློ་བཟང་
གྲགས་པའི་བ་དན་དཀར། །ལམ་འདི་གསལ་མཛད་རྣམས་ལ་འདུད། །རྡོ་རྗེ་འཇམ་
པའི་ཏིང་འཛིན་གྱིས། །ལུས་ངག་ཡིད་ཀྱི་རྡོ་རྗེ་གསུམ། །རྡོ་རྗེ་འཇམ་པར་སྒྲུབ་པའི་
ཚུལ། །རྡོ་རྗེ་འཆང་གི་བཀའ་བཞིན་འཆད། །གང་དག་འདི་དང་ཕྱི་མའི་དོན། །ཕྱོགས་
རེ་ཙམ་གྱིས་མི་ཆོག་པར། །ཕྱོགས་ལས་རྣམ་རྒྱལ་ཟབ་གསལ་སྐུ། །དོན་དུ་གཉེར་
རྣམས་གུས་པས་ཉོན། །
དེ་ལ་འདིར་གོང་གི་ས་བཅད་གཉིས་པ་རྫོགས་རིམ་ལ་སློབ་ཚུལ་ལ། གང་
608 -
• 609-



བསྒོམ་པར་བྱ་བའི་རྫོགས་རིམ་ལ་ངེས་པ་བསྐྱེད་པའི་ཕྱིར་ལམ་གྱི་ལུས་བཤད་པ་དང་།
ངེས་པ་རྙེད་པ་ལྟར་དམིགས་རྣམ་རིམ་བཞིན་སྐྱོང་ཚུལ་དང་། ལམ་མཐར་མ་ཕྱིན་པར་
འཆི་ཚེ་འཕོ་བ་ཇི་ལྟར་བྱ་བ་གསུམ་ལས། དང་པོ་ནི་ཆོས་ཀྱི་རྒྱལ་པོ་བཙོང་ཁ་པ་ཆེན་
པོས་སྔགས་རིམ་དུ་བཀའ་སྩལ་པ་ཉིད་དོན་འདུས་ཚིག་ཉུང་གནད་གསལ་བས་དེ་ཉིད་
འདིར་འབྲི་བར་བྱའོ། །དེ་ལྟར་ན་རྡོ་རྗེ་འཆང་ཆེན་པོའི་ལམ་གྱི་རིམ་པ་ལས། རྗེ་བཙུན་
འཇམ་པའི་དབྱངས་ཀྱིས་སློབ་དཔོན་ཆེན་པོ་ཡེ་ཤེས་ཞབས་དངོས་སུ་རྗེས་སུ་བཟུང་
ནས་གདམས་པའི་བདུད་རྩི་སྩལ་བ་འཇམ་དཔལ་གྱི་ཞལ་གྱི་ལུང་དང༌། གསུང་གི་
གནང་བ་བྱུང་བ་ལ་བརྟེན་ནས་སློབ་དཔོན་དེས་མཛད་པའི་གྲོལ་བའི་ཐིག་ལེ་གཉིས་
ཀྱིས་ནི་རྫོགས་པའི་རིམ་པ་གཏན་ལ་འབེབས་སོ། །ལུགས་འདི་ལ་འཕགས་ཡུལ་གྱི་
པཎ་གྲུབ་ཀྱི་རྗེས་འབྲང་དུ་མ་ཞིག་བྱུང་ཞིང་། ཉི་ཟླ་ལྟར་གྲགས་པའི་ཤིང་རྟ་ཆེན་པོའི་
སྲོལ་རྒྱུན་སྣང་བས་དེའི་ལུགས་ཀྱི་རྫོགས་རིམ་གྱི་རྣམ་གཞག་མདོ་ཙམ་དུ་བརྗོད་ན།
གྲོལ་བའི་ཐིག་ལེ་ལས། དེས་ན་ཟབ་གསལ་བྱང་ཆུབ་ནི། ། གཉིས་མེད་རྟོགས་པས་དེ་
གྲོལ་ལོ། །ཟབ་མོ་ཁོ་ན་རྟོགས་པས་མིན། །གསལ་བ་དག་ཀྱང་དེ་བཞིན་ནོ། །དེ་བཞིན་
ཐབས་བྱུང་ཟབ་མོ་ཡིས། །གྲོལ་འདོད་དེ་ལ་ང་མ་དད། །དེ་བས་གཉིས་མེད་རང་བཞིན་
དུ། །རྟོགས་པས་ཚེ་འདིར་འབྲས་ཐོབ་དེས། །རྣམ་པར་རྟོག་པ་ཀུན་བྲལ་བས། །
བསམ་བརྗོད་ཡུལ་ལས་ཤིན་ཏུ་འདས། །མཁའ་བཞིན་དྲི་མེད་ཀུན་འབྱུང་བ། །
བརྟགས་བྲལ་ཟབ་མོ་ཉིད་ཅེས་བྱ། །ཕྱག་རྒྱ་ཆེན་པོའི་གཟུགས་འཆང་བ། །སྒྱུ་མ་འཇའ་
ཚོན་ལྟ་བུ་རུ། །རང་དང་གཞན་གྱི་རྒྱུད་སྦྱོང་བས། །ཡང་དག་གསལ་བ་ཞེས་བྱའོ། །
ཞེས་སྒྱུ་མ་ལྟ་བུའི་ལྷ་སྐུ་ཕྱག་རྒྱ་ཆེན་པོའི་ལུས་དང་དེ་ཁོ་ན་ཉིད་ལ་ཞུགས་པའི་ཐུགས་
གཉིས་ངོ་བོ་དབྱེར་མེད་དུ་སྦྱོར་བའི་ཟབ་གསལ་གཉིས་སུ་མེད་པའི་ཡེ་ཤེས་ནི་རྫོགས་
རིམ་གྱི་གཙོ་བོའོ། །བསྐྱེད་རིམ་པའི་ལྷ་སྐུ་ནི་སྔགས་ཀྱི་སྐུ་དང་རྫོགས་རིམ་པའི་ལྷ་སྐུ་ནི་
ཡེ་ཤེས་ཀྱི་སྐུ་ཡིན་ལ། དེ་ལ་ཡང་ཡེ་ཤེས་དང་དག་པའི་སྐུ་གཉིས་ཡོད་དེ། དེ་ཉིད་ལས།
རིམ་པ་གཉིས་ཀྱི་བྱེ་བྲག་གིས། །སྔགས་ཀྱི་སྐུ་དང་ཡེ་ཤེས་སྐུ། །ཡེ་ཤེས་སྐུ་ལ་ཡེ་ཤེས་
དང༌། །རྣམ་པར་དག་པའི་སྐུ་གཉིས་སོ། །ཞེས་སོ། །དེའི་འགྲེལ་བས་ཡེ་ཤེས་ནི་ཡེ་
ཤེས་ལ་ཅུང་ཟད་དབང་ཐོབ་པའི་རྣལ་འབྱོར་པས་རྟོགས་པའི་ཅུང་ཟད་དག་པའི་སྒྱུ་མ་
ལྟ་བུའི་སྐུ་དང་། དག་པ་ལ་མཚན་ཉིད་ཀྱི་ཚུལ་དུ་གནས་པ་མི་བསླུ་བའི་སྐུ་དང་། དེ་ཇི་
བཞིན་པའི་འབྲས་བུའི་སྐུ་གཉིས་སུ་བཤད་དོ། །སྔ་མ་ནི་སྒྱུ་ལུས་དང་། གཉིས་པ་ནི་
སློབ་པའི་ཟུང་འཇུག་དང་གསུམ་པ་ནི་མི་སློབ་པའི་ཟུང་འཇུག་དང་འདྲ་བའོ། །དེ་དག་
ཀྱང་ཞལ་ལུང་ལས། ཆོས་རྣམས་གཟུགས་ལ་སོགས་པ་ཡིས། །ཀུན་མཁྱེན་བར་གྱི་
རང་བཞིན་ནི། །ནམ་མཁའི་དཀྱིལ་ལྟར་རྣམ་དག་པའི། །ཟབ་གསལ་གཉིས་མེད་ཡེ་
ཤེས་ཏེ། །ཞེས་དང་། རྟོག་པ་ཀུན་ལས་རབ་དབེན་པ། །ཕུན་སུམ་ཚོགས་རྒྱུ་དཔག་
དཀའ་བ། །ཕྱག་རྒྱ་ཆེན་པོར་རབ་སྣང་བ། །ཟེར་གྱིས་རང་གཞན་སྨིན་བྱེད་པའི། །དེ་
གཉིས་མེད་པའི་རང་བཞིན་མཆོག །ཅེས་རྟོག་པ་ཞེས་པའི་རྐང་པ་གཉིས་ཀྱིས་ཟབ་པ་
དང༌། དེ་ནས་གཉིས་ཀྱིས་གསལ་བ་བསྟན་པའི་དགོངས་པའོ། །དེས་ན་རྫོགས་རིམ་གྱི་
གནད་མཐར་གཏུགས་པ་ན་བདེན་གཉིས་དབྱེར་མེད་དམ་ཟབ་གསལ་གཉིས་མེད་དམ་
བདེ་སྟོང་གཉིས་མེད་ཅེས་གསུངས་པའི་དོན་དབྱེར་མེད་ལུགས་སྔར་བཤད་པ་འདྲ་བ་
ཞིག་གིས་སངས་རྒྱས་ཀྱི་ཉེ་རྒྱུ་བྱེད་པ་འདི་ཤིང་རྟ་ཆེན་པོའི་རྫོགས་རིམ་ཐམས་ཅད་ལ་
གོ་དགོས་སོ། དེའི་གནད་ཀྱིས་བསྐྱེད་རིམ་གྱི་སྐབས་སུ་ཡང་སུ་བྷ་ཝ་ལ་སོགས་པའི་
• 611-
•610-



སྟོང་ཉིད་དུ་ཞུགས་པའི་ངང་ནས་ལྷའི་སྐུར་ལྡང་བའི་རིམ་པ་བཤད་པ་ཡིན་ལ། རྫོགས་
རིམ་གཞན་རྣམས་ཀྱིས་ཀྱང་ཟུང་དུ་འཇུག་པའི་ཡེ་ཤེས་ཀྱི་སྐུ་དེ་བསྒྲུབ་དགོས་པས་དེ་
སྒྲུབ་པའི་ཐབས་སུ་ཇི་ལྟར་འགྱུར་ཚུལ་བསམས་ནས་རྫོགས་རིམ་གྱི་གནད་རྣམས་ཟིན་
པར་བྱའོ། །སྔགས་དང་ཡེ་ཤེས་ཀྱི་སྐུའི་རྣམ་གཞག་དེ་བཞིན་དུ་འཕགས་ལུགས་པས་
ཀྱང་བཞེད་དོ། །དེ་འདྲ་བའི་མཐའི་རྫོགས་རིམ་དེ་སྒྲུབ་པ་ལ་བསྐྱེད་པའི་རིམ་པ་ཕྲ་ཐིག་
གི་རྣལ་འབྱོར་གྱི་བར་མཐར་ཕྱིན་པ་རྣལ་འབྱོར་གསུམ་པ་ཡེ་ཤེས་ལ་ཅུང་ཟད་དབང་
ཐོབ་པའི་རྣལ་འབྱོར་པས་རྫོགས་རིམ་བསྒོམས་ནས་བྱེད་པ་ཡིན་ནོ། །དེས་སྒོམ་པར་བྱ་
བའི་རྫོགས་རིམ་གྱི་དགའ་བ་བཞིའི་སྒོ་ནས་དོན་ཚན་བཞིར་བསྡུས་པའི་ལམ་ཞིག་གོ །
དེ་ལ་ལྷན་སྐྱེས་ཀྱི་དགའ་བའི་དབང་དུ་བྱ་བའི་རྫོགས་རིམ་ནི་སྙིང་གའི་ཡེ་ཤེས་སེམས་
དཔའི་མཚན་མའི་དབུས་སུ་དཀྱིལ་འཁོར་ཡོངས་རྫོགས་བསྒོམ་པ་སྔར་བསྐྱེད་རིམ་དུ་
བསྟན་པ་བཞིན་དུ་བྱས་པའི་གཙོ་བོའི་དེའི་ཐུགས་ཀའི་མི་ཤིགས་པའི་ཐིག་ལེ་ལས་སྐྱེས་
པའི་འོད་ཟེར་གྱིས་སྣོད་བཅུད་དང་དཀྱིལ་འཁོར་བ་རྣམས་རིམ་གྱིས་བསྡུས་པའི་མཐར་
ཐིག་ལེ་ལ་སེམས་ནུས་ཚད་དུ་འཛིན་ཅིང་། སྔར་བསྡུས་པའི་རིམ་པ་བཞིན་དུ་སླར་ཡང་
དེ་དག་གསལ་བཏབ་ནས་སྣང་ཕྱོགས་ཀྱི་ཏིང་ངེ་འཛིན་སྒོམ་པར་བྱེད་པའི་ཚུལ་གཉིས་
ལ་ཡང་དང་ཡང་དུ་གོམས་པས་ས་ཆུ་ལ་ཐིམ་པ་ལ་སོགས་པའི་རྟགས་ལྔ་འཆར་ཞིང་དེ་
དག་གི་མཐར་ཟབ་གསལ་གཉིས་སུ་མེད་པའི་ཡེ་ཤེས་ཀྱི་སྐུ་འགྲུབ་ལ། དེ་ནས་སྤྱོད་པ་
བྱས་ཏེ་འཚང་རྒྱ་བར་ཞལ་ལུང་ལས་གསུངས་སོ། །འོད་གསལ་དུ་འཇུག་ཚུལ་ལ་རིམ་
ལྔ་ལས། མགོ་བོ་ནས་ནི་རྐང་པའི་བར། །ཇི་སྲིད་སྙིང་གར་ཕྱིན་གྱི་བར། །རྣལ་འབྱོར་
ཡང་དག་མཐའ་ལ་འཇུག །རིལ་པོར་འཛིན་པ་ཞེས་བཤད་དོ། །རྒྱུ་བ་དང་ནི་མི་རྒྱུ་ཉིད།
- 612 -
དང་པོ་འོད་གསལ་བར་བྱས་ཏེ། །ཕྱི་ནས་དེ་བཞིན་བདག་ཉིད་བྱེད། །རྗེས་སུ་གཞིག་
པའི་རིམ་པ་ཡིན། །དབུགས་ཀྱི་རླུང་ནི་མེ་ལོང་ལ། །ཇི་ལྟར་ཀུན་ནས་ཐིམ་འགྱུར་བ། །
དེ་བཞིན་རྣལ་འབྱོར་ཡང་དག་མཐར། །ཡང་དང་ཡང་དུ་འཇུག་པར་བྱེད། །ཅེས་བསམ་
གཏན་གཉིས་གསུངས་པའི་རྗེས་གཞིག་གི་རིམ་པ་དང་ཞལ་ལུང་ནས་གསུངས་པ་
གཉིས་འདྲའོ། །འོན་ཀྱང་མི་ཤིགས་པའི་ཐིག་ལེའི་འོད་ཟེར་གྱིས་བསྡུས་ཚུལ་ལ་ཁྱད་
པར་མང་པོ་སྣང་ངོ༌། །ཞལ་ལུང་ལས། འོད་གསལ་ལས་སེམས་དང་དེ་ལས་རླུང་མེ་ཆུ་
ས་ལ་སོགས་པ་འཁོར་བར་འཇུག་པའི་རིམ་པ་དང་། ལྡོག་པ་ནའང་ས་ཆུ་ལ་ཐིམ་པ་ལ་
སོགས་པ་འཕགས་ལུགས་པ་དང་འདྲ་བར་གསུངས་ལ། མི་ཤིགས་པའི་ཐིག་ལེ་ནི་ཞལ་
ལུང་གི་འགྲེལ་བ་ལས། གཉིས་མེད་ཡེ་ཤེས་ཞེས་པ་ནི། ཟབ་མོ་དང་གསལ་བ་གཉིས་
སུ་མེད་པའི་ཡེ་ཤེས་ནམ་མཁའ་ལྟར་དག་པ་གང་ཡིན་པའོ། །དེ་ཀུན་རྫོབ་ཀྱི་གཟུགས་
སུ་ཇི་ལྟར་གནས་ཞེ་ན། ཐིག་ལེ་ཁ་དོག་ལྔ་པ་ཙ་ན་ཀའི་འབྲུ་ཙམ་དུ་རྣམ་པར་གནས་ཏེ་
དེ་བརྟེན་ནས་ཞེས་པ་ནི་དེ་ལས་རླུང་ལ་སོགས་པའི་དཀྱིལ་འཁོར་བྱུང་ནས་ཞེས་འབྱུང་
བ་བཞིན་དུ་རྩ་བར་ཡང་བཤད་པས་རླུང་འོད་ཟེར་ལྔ་དང་དབྱེར་མེད་པར་འཇུག་པའི་
སེམས་མཚོན་པའི་ཐིག་ལེ་ཡིན་པས་སྐྱེ་བ་ན་དེ་ལས་རླུང་མེ་ཆུ་ས་སོགས་སྐྱེ་བ་བཞིན་དུ་
སྡུད་པ་ནའང་དེ་ལ་འདུ་བས་སྦྱང་གཞི་དང་མཐུན་པར་བྱས་པ་ཡིན་ཏེ། སེམས་དཔའ་
གསུམ་བརྩེགས་བྱས་ནས་ཏིང་ངེ་འཛིན་སེམས་དཔའི་སྐབས་ཀྱི་འོད་གསལ་དུ་འཇུག་
ཚུལ་འཕགས་ལུགས་པ་དང་བསྟུན་ནས་གོ་དགོས་སོ། །འདི་སྣོད་བཅུད་བསྐྱེད་པའི་
གཞི་ཡིན་པས་རིམ་པ་དང་པོའི་སྐབས་སུ་འདི་ཉིད་ཡི་གེའི་གཟུགས་སུ་གནས་པར་ཡང་
གསུངས་ཏེ། ཞལ་ལུང་ལས། རང་ཉིད་དམ་ཚིག་ཕྱག་རྒྱུ་ཡི། །ཐུགས་ཀར་མཚན་མ་ལ་
-613 -



གནས་པ། །དེ་བཞིན་གཤེགས་ཀུན་ཡེ་ཤེས་མཆོག །རིམ་པ་དང་པོ་པ་རྣམས་ལ། །ཡི་
གེའི་གཟུགས་སུ་རབ་སྣང་བས། །གཞོམ་དུ་མེད་པ་རང་ལྷ་ཡི། །ས་བོན་འོད་ཟེར་ལྔ་
འབར་བས། །ཞེས་གསུངས་སོ། །དེས་ན་སྔགས་ཀྱི་ཐེག་པ་རྟེན་དང་བརྟེན་པ་བསྐྱེད་པ་
ཕལ་ཆེ་བའི་རྒྱུར་ཡི་གེ་རེ་བསྒོམས་ནས་བསྐྱེད་པའི་གནད་ཀྱང་འདིས་ཤེས་པར་བྱའོ། །
གཞན་གང་གིས་ཀྱང་དེ་མི་ཆོམས་པས་ན་མི་ཤིགས་པ་དང་མ་སྤྲོས་པས་ན་ཐིག་ལེ་ཞེས་
གསུངས་ལ་དེ་ནི་སྙིང་གར་གནས་ཏེ། ཞལ་ལུང་ལས། གང་གིས་ཀྱང་ནི་མི་ཤིགས་པ།།
ཇི་སྲིད་དེ་ཡིས་ལུས་གནས་པ། །ལས་དང་ལས་མིན་རབ་བྱེད་པས། །ཞེས་གསུངས་
པའི་འགྲེལ་བར་ཇི་སྲིད་འདི་ནི་ལུས་གནས་པས་ཞེས་པ་ནི་བཅུད་ཀྱི་སེམས་ཅན་རྣམས་
ཀྱི་སྙིང་གའི་པདྨ་ཁ་སྦྱར་གྱི་དབུས་ན་ཐིག་ལེ་གནས་པའོ། །ཞེས་བཤད་དེ་འདིས་ནི་
སྙིང་གར་ཡི་གེའི་ཐིག་ལེ་བཀོད་ནས་བསྒོམ་པ་རྣམས་ཀྱི་གནད་ཀྱང་ཤེས་པར་བྱའོ། །
དེ་ལྟར་ན་ཐུན་མོང་མ་ཡིན་པའི་འཁོར་བ་ལྡོག་འཇུག་གི་རིམ་པ་དང་འཆི་རིམ་བཞིན་དུ་
འོད་གསལ་དུ་སྡུད་པའི་སྡུད་ལུགས་དང༌། དེའི་སྤྲོ་བསྡུ་མང་དུ་བྱས་པའི་མཐར་མི་
ཤིགས་པའི་ཐིག་ལེའི་དོན་རླུང་འོད་ཟེར་ལྔ་དང་བཅས་པའི་གཞི་ལས་ཟབ་གསལ་
གཉིས་མེད་ཡེ་ཤེས་ཀྱི་སྐུ་བསྒྲུབས་ན་རྫོགས་རིམ་གྱི་གནད་མཐར་གཏུགས་པ་རྣམས་
འཕགས་ལུགས་པ་དང་ཤིན་ཏུ་མཐུན་ནོ། །ཟབ་གསལ་གཉིས་མེད་སྒྲུབ་པའི་ལྷན་སྐྱེས་
ཀྱི་དགའ་བའི་རྫོགས་རིམ་དེའི་སྔོན་དུ་སྤྲུལ་པའི་ཐིག་ལེ་བསྒོམ་པ་ཡིན་ཏེ་དེ་རླུང་རྡོ་རྗེའི་
བཟླས་པའོ། ། འདི་ལ་ཡང་འཕགས་ལུགས་པ་དང་མི་འདྲ་བའི་ཁྱད་པར་མང་པོ་ཡོད་
ལ་དེ་བསྒོམས་པའི་མཐུས་ཆོས་ཐམས་ཅད་སྒྱུ་མ་ལ་སོགས་པ་བཞིན་དུ་རྟོགས་པར་
གསུངས་སོ། །དེའི་སྔོན་དུ་གསང་བའི་ཐིག་ལེ་སྒོམ་སྟེ་སྙིང་གའི་ཐིག་ལེ་གསང་གནས་
སུ་བབས་ནས་ནོར་བུར་བཟུང་བའི་ནང་དུ་རྟེན་དང་བརྟེན་པའི་དཀྱིལ་འཁོར་རྫོགས་
པར་བསྒོམས་པའི་གཙོ་བོའི་ཐུགས་ཀར་ཐིག་ལེ་ལ་སེམས་འཛིན་པ་དང་སྤྲོ་བསྡུ་ཁྱད་
པར་ཅན་མང་པོ་ཡོད་པས་དེ་རྣམས་བྱེད་པའོ། །འདིར་ཡང་རྟགས་ལྔ་འཆར་བར་
གསུངས་ལ་རྟགས་ལྔ་ཇི་ལྟར་སྣང་བ་ནི་ཞལ་ལུང་གི་འགྲེལ་བ་ལས། ཐིག་ལེ་དེའི་འོད་
ཟེར་གསལ་བ་དང་མི་གསལ་བའི་དཔེ་སྨིག་རྒྱུ་དང་འདྲ་བ་འབྱུང་སྟེ། ཞེས་དང་། དུ་བ་
ལྟ་བུ་ཞེས་པ་ནི། སྨིག་རྒྱུ་ལས་གསལ་བ་སྟེ་སྔོ་བའམ་དཀར་བ་ལ་སོགས་པ་ནི་མ་ཡིན་
ནོ། །ཞེས་སྨིག་རྒྱུ་སོགས་ཀྱི་སྣང་བ་འབྱུང་བ་མ་ཡིན་གྱི། སྔ་མ་སྔ་མ་ལས་ཕྱི་མ་ཕྱི་མ་
གསལ་བའི་དཔེར་བཤད་དོ། །སེམས་དངོས་པོ་མེད་པའི་གནས་སུ་འགྱུར་བ་ནི་གཟུང་
བའི་ཡན་ལག་དང་དེའི་མཐར་ཕྱག་མཚན་དང་ལྷ་ལ་སོགས་པ་སྤྲོ་བ་ནི་རྗེས་དྲན་གྱི་ཡན་
ལག་དང་ཐིག་ལེ་ལ་སེམས་འཛིན་པ་ཉིད་དུ་དབུགས་འགོག་པའི་ཡན་ལག་ཏུ་གསུངས་
ཏེ་དེར་སེམས་བཟུང་བས་རླུང་དབུ་མར་ཚུད་པ་ལ་དགོངས་སོ། །དེའི་སྔོན་དུ་སྙིང་གར་
སྔར་བཤད་པ་བཞིན་གྱི་དཀྱིལ་འཁོར་ཡོངས་རྫོགས་ཀྱི་དབུས་སུ་གཙོ་བོའི་ཐུགས་ཀར་
མི་ཤིགས་པའི་ཐིག་ལེ་ལས་སྤྲོ་བསྡུ་ཁྱད་པར་ཅན་མང་དུ་བྱས་ནས་ཐིག་ལེ་ལ་སེམས་
འཛིན་པར་བཤད་དེ་ལུང་རྣམས་ནི་མངས་སུ་དོགས་ནས་མ་བྲིས་སོ། །རྫོགས་རིམ་གྱི་
སྐབས་སུ་ཡང་སྒོམ་པའི་ཐིག་ལེའི་རྣལ་འབྱོར་རྣམས་ལ་ནི་བསྐྱེད་རིམ་གྱི་ཕྲ་ཐིག་དང་མི་
འདྲ་བའི་ཁྱད་པར་ཆེན་པོ་ཡོད་པས་ཡེ་ཤེས་ཞབས་ལུགས་ཀྱི་གཞན་རྣམས་ཀྱི་རིམ་པ་
དང་པོའི་སྐབས་ཀྱི་ཕྲ་ཐིག་ལ་རྫོགས་རིམ་དུ་བྱེད་ཅེས་ཟེར་བ་ནི་ལུགས་དེའི་རྒྱུས་ཞིབ་
པོ་མེད་བཞིན་དུ་སྨྲ་བའོ། །སྙིང་གར་མི་ཤིགས་པའི་ཐིག་ལེ་དང་ནོར་བུར་གསང་བའི་
ཐིག་ལེ་དང་སྟེང་གི་སྣ་རྩེར་སྤྲུལ་པའི་ཐིག་ལེ་བསྒོམས་པ་གསུམ་ནི་རིམ་པ་བཞིན་དུ་
- 614-
-615-



དགའ་བ་དང་མཆོག་དགའ་དང་དགའ་བྲལ་གྱི་དགའ་བའི་དབང་དུ་བྱས་ལ། སླར་ཡང་
མི་ཤིགས་པའི་ཐིག་ལེ་ཁྱད་པར་ཅན་བསྒོམས་ནས་རྗེས་གཞིག་གི་རིམ་པ་བཞིན་དུ་སྡུད་
པ་དང་སྤྲོ་བ་བྱེད་པ་ནི་ལྷན་སྐྱེས་ཀྱི་དགའ་བ་བསྒོམ་པའོ། །དོན་བསྡུ་ན་དང་པོ་གཉིས་
ཀྱིས་ཐིག་ལེའི་རྣལ་འབྱོར་དང༌། གསུམ་པས་རླུང་གི་རྣལ་འབྱོར་སྦྱངས་ནས་རླུང་དང་
ཐིག་ལེ་ལས་རུང་དུ་བྱས་པའི་དབང་གིས་འོད་གསལ་དུ་ལུགས་འབྱུང་གིས་སྡུད་པ་དང་།
ལུགས་ལྡོག་ཏུ་ལྡང་བ་ཡང་ཡང་གོམས་པས་ཟབ་གསལ་གཉིས་མེད་ཀྱི་དག་པའི་ཡེ་
ཤེས་ཀྱི་སྐུ་བསྒྲུབས་ཏེ་དེའི་རིགས་འདྲ་ཉིད་ཀྱི་འབྲས་བུ་ལ་ཉེ་བར་སྦྱོར་བ་ཡིན་ནོ། །
ཞེས་གསུངས་སོ། །
གཉིས་པ་དམིགས་རྣམ་སྐྱོང་ཚུལ་ལ། སྔོན་འགྲོ་དང་དངོས་གཞི་གཉིས་ལས།
དང་པོ་ལ་ཐུན་མོང་དང་ཐུན་མོང་མ་ཡིན་པ་གཉིས་ལས། དང་པོ་ནི། ལམ་ཐུན་མོང་
པས་རྒྱུད་སྦྱངས་ཏེ་དབང་དུས་སུ་ཁས་བླངས་པའི་དམ་ཚིག་དང་སྡོམ་པ་དག་པ་སོགས་
སྔ་མ་རྣམས་ཀྱིས་བཞེད་པ་ལྟར་བྱ། གཉིས་པ་ནི། འདིའི་བསྐྱེད་རིམ་ཏིང་འཛིན་གསུམ་
ལ་ཐུན་བཞིར་བཅད་ནས་སྦྱངས་པས། ལས་དང་པོ་པ་དང་། ཡེ་ཤེས་ཅུང་ཟད་བབ་པ་
དང༌། ཡེ་ཤེས་ལ་ཅུང་ཟད་དབང་ཐོབ་པ་སྟེ་ཕྲ་ཐིག་གི་རྣལ་འབྱོར་ལ་བརྟན་པ་ཐོབ་ནས་
སྡིག་སྒྲིབ་དག་པར་བྱེད་པ་རྡོ་རྗེ་སེམས་དཔའི་སྒོམ་བཟླས་སམ་དམ་ཚིག་རྡོ་རྗེའི་བཟླས་
པ་བྱ་ཚུལ་ཡིག་ཆུང་ཉེར་གཅིག་ལྟར་བྱ། བྱིན་རླབས་འཇུག་པ་བླ་མའི་རྣལ་འབྱོར་ཡང་
རྗེ་རིན་པོ་ཆེས་རིམ་ལྔ་དམར་ཁྲིད་དུ་གསུངས་པ་ལྟར་བླ་མ་རྡོ་རྗེ་འཆང་དུ་བསྐྱེད་ནས་
བྱེད་ཚུལ་མི་བསྐྱོད་པའི་ཁྲིད་རྣམས་སུ་རྒྱས་པར་འབྱུང་བ་ལྟར་བྱས་ཀྱང་ཆོག་ལ།
ལུགས་འདི་ཀ་ལྟར་བྱེད་ན། སྐྱབས་འགྲོ་སེམས་བསྐྱེད། ཡིད་ཀྱི་རོལ་པ་ཞེས་སོགས་
- 616 -
ལྟར་དང་ནང་མཆོད། མ ་ མ་རྣམས་དཀྱུས་ལྟར་བྱིན་བརླབས་བྱས་ནས།
མདུན་གྱི་ནམ་མཁར་གཞལ་ཡས་ཁང་གི་དབུས་སམ། ཡང་ན་ནམ་མཁའ་རང་དུ།
སེངྒེ་ཆེན་པོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲིའི་སྟེང་དུ་སྣ་ཚོགས་པདྨ་འདབ་མ་
བརྒྱད་པའི་ལྟེ་བར་ཉི་མ་དང་ཟླ་བའི་གདན་ལ། རྩ་བའི་བླ་མའི་ཐུགས་ཀྱི་ངོ་བོ་རྣམ་ཐར་
གསུམ་གྱི་བདག་ཉིད་མཾ་ཡིག་དམར་སེར། དེ་ཡོངས་སུ་གྱུར་པ་ལས་རལ་གྲིའི་འཆང་
བཟུང་གི་དབུས་སུ་མཾ་གྱིས་མཚན་པ་ལས་འོད་ཟེར་འཕྲོས་པས། རྒྱལ་བ་མཆོད་པ་དང་
སེམས་ཅན་གྱི་དོན་གཉིས་བྱས་ཚུར་འདུས་རལ་གྲི་ལ་ཐིམ། དེ་ཡོངས་སུ་གྱུར་པ་ལས་
བླ་མ་རྗེ་བཙུན་འཇམ་པའི་རྡོ་རྗེ་ཡབ་ཡུམ་དུ་གྱུར་པ་ནི། སྐུ་མདོག་དང་རྩ་ཞལ་གུར་
ཀུམ་བཟང་པོ་ལྟར་དམར་སེར་ཞེས་པ་ནས། འགེངས་པར་བྱེད་པས་མཛེས་པར་བྱེད་
པར་གྱུར། དེའི་མིག་གཉིས་དང༌། རྣ་བ་གཉིས་དང༌། ཞེས་པ་ནས། ཐུགས་ཀར་འཁོར་
ལོ་དཀར་པོའི་ལྟེ་བ་ལ། ཨོཾ་དཀར་པོ་ཞེས་པའི་བར་སྐྱེ་མཆེད་དང་སྐུ་གསུང་ཐུགས་བྱིན་
གྱིས་བརླབས། ཐུགས་རྡོ་རྗེ་དང་། གསུང་རྡོ་རྗེའི་བར་དུ་ཞེས་པ་ནས། མཾ་དམར་སེར་
འོད་འཕྲོ་བར་གྱུར། རང་དང་མདུན་བསྐྱེད་ཀྱི་ཡེ་ཤེས་སེམས་དཔའི་མཾ་ཡིག་གི་འོད་
ཟེར་གྱིས་བླ་མ་ཡི་དམ་སངས་རྒྱས་བྱང་སེམས་ཉན་རང་དཔའ་བོ་དཔའ་མོ་ཆོས་སྐྱོང་
སྲུང་མའི་ཚོགས་དང་བཅས་པ་སྤྱན་དྲངས། མ་ལུས་འགྲོ་བའི་རང་བཞིན་མངོན་དུ་
མཛད། །ཅེས་པ་ནས་འདིར་གཤེགས་ཤིག ། བཛྲ་ས་མ་ཡ་ཛ་ཛཧཱུྃ་བཾ་ཧོ༔ གཉིས་སུ་
མེད་པར་གྱུར། སླར་ཡང་མཾ་ལས་འོད་ཟེར་འཕྲོས་པས་ཕྱོགས་བཅུའི་སངས་རྒྱས་
བསྐུལ་ནས་སྤྱན་དྲངས། ཞེས་པ་ནས། མི་བསྐྱོད་པས་དབུ་བརྒྱན་པར་གྱུར། དེ་ནས་
རང་གི་བླ་མ་ཆོས་འབྲེལ་ཡོད་པ་རྣམས་ལ་སྐྱོན་ཇི་ལྟར་སྣང་ཡང་དེ་རང་གི་བློ་སྐྱོན་དུ་
-6i7-



ངེས་ཤེས་བསྐྱེད། ཕན་བཏགས་པ་དང་འདོགས་པར་འགྱུར་བའི་བཀའ་དྲིན་དྲན་ནས།
དངོས་གྲུབ་ཐམས་ཅད་ཀྱི་རྩ་བ་དང༌། ཚོགས་བསོག་པའི་ཞིང་གོང་ན་མེད་པར་ཡིད་
ཆེས་བསྐྱེད་ལ། དཔལ་ལྡན་བདེ་རྫོགས་ཟབ་གསལ་གཉིས་མེད་འོད་ཟེར་ལྡན། །དེ་ཡི་
རང་བཞིན་ཞི་བ་བཅུ་དྲུག་ཕྱེད་ཆ་འབར། །དོན་དམ་སྙིང་པོ་དེ་སྟོན་བླ་མ་གསུམ་པོ་རབ།
དེ་ལ་བྱ་བྱེད་གསུམ་མཉམ་པ་ཡིས་རྟག་ཏུ་འདུད། །དཔལ་ལྡན་འཁྲུལ་པ་བསལ་བས་
དྲི་མ་མེད། །འོད་ཟེར་མཐའ་ཡས་རིགས་ཀྱི་སྤྲུལ་འཕྲོ་བ། །ཤེས་རབ་ཡན་ལག་གིས་
འཁྱུད་འབར་ཞིང་མཛེས། །འཇམ་དཔལ་དེ་ལ་དངོས་ཀུན་རབ་ཏུ་འདུད། །དེ་ཡི་སྙིང་
དབུས་གཞོམ་དུ་མེད་པ་ཡིས། །དངོས་ཀུན་རོ་གཅིག་མི་ཤིགས་ཐིག་ལེའི་གཟུགས། །
མི་གསལ་གསལ་བའི་བདག་ཉིད་དུ་གནས་པ། །རྒྱུད་རིམ་ལས་བྱུང་དེ་ཉིད་ལ་འདུད་
བྱ། །དེ་འདྲ་སྟོན་བྱེད་བླ་མ་གསུམ་རབ་མཆོག །འཇིག་རྟེན་གསུམ་ཁོང་ནང་གནས་དྲི་
མ་སེལ། །དེ་ལ་མེ་ཏོག་སྙིམ་བཀང་མགྲིན་དམའ་བས། །མཐའ་མེད་འཁོར་བ་ཡན་
ཆད་བར་དུ་འདུད། །ཅེས་ཕྱག་བྱ། དེ་ནས། ཆུ་གཉིས། འདོད་ཡོན་ལྔ་། ཉེར་སྤྱོད་རོལ་
མོ། རྒྱལ་སྲིད་སྣ་བདུན། མི་བསྐྱོད་རྡོ་རྗེ་སོགས་བསྟོད་པ། ནང་མཆོད་རྣམས་རྒྱས་པར་
ན་མདུན་བསྐྱེད་ལྟར་དང་། བསྡུ་ན། ཨོཾ་གུ་རུ་རཏ་ས་པ་རི་ཝཱ་ར་རཱུ་པ་པཱུ་ཛ་མེ་གྷ་ས་མུ་དྲ་
སྦ་ར་ཎ་ས་མ་ཡ་ཤྲཱི་ཡེ་ཨཱཿཧཱུྃ་ལྟ་བུ་སོགས་ཀྱིས་ཕུལ་ལ། གང་ཞིག་ཐོག་མེད་ཅེས་
སོགས། སྡིག་བཤགས་སོགས། བྱང་ཆུབ་ཡོངས་སུ་བསྔོ་བར་བགྱི། ཞེས་ པའི་བར་
རམ། འདོད་ན་སྐྱབས་སེམས་སྡོམ་བཟུང་རྣམས་ཀྱང་བྱས་ཏེ། མཎྜལ་ཉེར་གསུམ་མ་
དམིགས་པ་བརྟན་པོས་ཕུལ་ལ། ཁྱོད་ནི་སེམས་ཅན་ཀུན་གྱི་ཡབ་སྟེ་ཡུམ་ཡང་ཡིན། ། །
ཁྱོད་ཀྱི་བདག་ལ་སོགས་ཏེ་འཇིགས་པ་ཆེ་ལས་སྐྱོབས། །འགྲོ་བའི་དབང་པོ་རྗེ་བཙུན་
- 618 -
ཁྱོད་ཀྱིས་སྡུག་བསྔལ་སེལ། །ཁམས་གསུམ་སྟོངས་བྱེད་ཆེ་བ་ཆེ་ཁྱོད་སྐྱེ་བོ་སྐྱོང༌། །ཐོག་
མ་མེད་ཁྱོད་ང་རོ་ཐིག་པའི་སྟོང་ཆ་མེད། །རྗེ་བཙུན་ཡིག་མེད་བདུད་རྩི་རབ་དགའ་བདེ་
སྟོང་བྱེད། །འགྲོ་ལ་ཕན་ཕྱིར་བདེ་བས་སངས་རྒྱུས་རྣམ་ཀུན་ལ། །རབ་དགྱེས་བདེ་བའི་
མགོན་ཆེན་ཁྱོད་ཀྱིས་གཏོང་བར་མཛོད། །སྐྱོན་གྱིས་མ་གོས་བླ་ན་མེད་པའི་བྱང་ཆུབ་
ལམ། །སྣ་ཚོགས་སྡུག་བསྔལ་ཞི་མཛད་སྒོམ་པ་ངོམས་མཛད་ཅིང་། །འཁོར་བ་རྦ་ཀློང་
ཐབས་མཛད་བདེ་ལ་འགོད་མཛད་པ། །དངོས་ཀུན་རྒྱལ་བས་མི་དཔོག་ལམ་འདི་
བསྟན་པར་མཛོད། །ཞི་བའི་ཞི་བ་རྡུལ་དང་རབ་བྲལ་འཇུངས་པ་སྤངས། །བསྒོམ་པ་
ལས་འདས་མཁའ་འདྲ་དྲི་མས་མ་གོས་པ། །སྒྱུ་མ་ཀུན་འདས་འདོད་པ་ཀུན་ལ་རྒྱབ་
ཀྱིས་ཕྱོགས། །དེ་འདྲའི་རྗེ་བཙུན་ཁྱོད་ལ་བདག་ནི་སྐྱབས་སུ་མཆི། །ཞེས་སློབ་དཔོན་
ཡེ་ཤེས་ཞབས་ཀྱིས་མཛད་པའམ། གསོལ་འདེབས་ཀྱི་ཚིག་ཇི་ལྟར་རིགས་པས་གསོལ་
བ་བཏབ་པས། བླ་མའི་སྤྱི་བོའི་སྐུ་རྡོ་རྗེའི་ཐུགས་ཀའི་ཨོ་ལས་འོད་དང་བདུད་རྩི་དཀར་
པོའི་ཚོགས་བྱུང་བ་རང་གི་སྤྱི་བོར་ཐིམ་པས་བུམ་པའི་དབང་ཐོབ་པ་དང་། མགྲིན་པའི་
གསུང་རྡོ་རྗེ་དང་། ཐུགས་ཀའི་ཐུགས་རྡོ་རྗེ་དང༌། ཡེ་ཤེས་སེམས་དཔའ་རྣམས་ལས།
འོད་དང་བདུད་རྩི་དམར་པོ་དང་། སྔོན་པོ་དང་། སྣ་ལྔ་པ་རྣམས་བྱུང་བ། རང་གི་མགྲིན་
པ། སྙིང་ག །ཡེ་ཤེས་སེམས་དཔའ་རྣམས་ལ་ཐིམ་པས། གསང་བ་ཤེས་རབ། ཚིག་
དབང་རྣམས་ཐོབ་ཅིང་། དག་བྱ་རྣམས་དག་པར་བྱས་ནས། ལམ་དེ་དང་དེ་བསྒོམ་པ་
ལ་དབང་། འབྲས་བུ་དེ་དང་དེ་ཐོབ་པའི་ནུས་པ་བཞག་པའི་མོས་པ་བརྟན་པོ་བྱས་པའི་
མཐར། གཞལ་ཡས་ཁང་བསྐྱེད་ཡོད་ན་འོད་དུ་ཞུ་བ་དང་། མེད་ན་ཁྲི་འོད་དུ་ཞུ་ནས་
པད་ཉིའི་གདན་ལ་བསྡུས་ནས། བླ་མ་རང་གི་སྤྱི་བོ་ནས་བྱོན། སྙིང་གའི་ཡེ་ཤེས་སེམས་
-619-



དཔའ་ལ་ཐིམ་པས་རང་གི་ཤིན་ཏུ་ཕྲ་བའི་རླུང་སེམས་ཡེ་ཤེས་སེམས་དཔའི་ངོ་བོར་
གནས་པ་དང་བླ་མའི་སྐུ་གསུང་ཐུགས་དབྱེར་མི་ཕྱེད་པར་སོང་བ་དེ་མེ་ལོང་ལ་ཧས་
བཏབ་པ་ལྟར་འོད་དུ་ཞུ་ནས་ཤིན་ཏུ་དག་པའི་འོད་གསལ་གྱི་ངང་དུ་སོང་བ་ལ་མཉམ་
པར་བཞག་སྟེ། འོད་གསལ་དེ་ལས་ལྡང་བ་ན་ཟབ་གསལ་གཉིས་སུ་མེད་པའི་བླ་མ་
དང་ལྷག་པའི་ལྷའི་སྐུར་སྙིང་དབུས་དེ་ག་རང་དུ་ལྡང་བར་མོས་ནས། ཚེ་རབས་ཀུན་ཏུ་
བླ་མས་རྗེས་སུ་འཛིན་པའི་བསྔོ་སྨོན་བྱའོ། །རྡོ་རྗེ་སེམས་དཔའ་བསྒོམ་པ་དང༌། བླ་མའི་
རྣལ་འབྱོར་ཐུན་དངོས་གཞི་དང་སྦྲེལ་དགོས་པའི་ངེས་པ་མེད་དོ། །
གཉིས་པ་དངོས་གཞི་ལ། གཞི་དངོས་པོའི་གནས་ཚུལ། ལམ་བསྒྲོད་པའི་རིམ་
པ། འབྲས་བུ་མངོན་དུ་བྱེད་ཚུལ་གསུམ་ལས། དང་པོ་ལ། ལུས་དང་སེམས་དང་། དེ་
གཉིས་ཐུན་མོང་པའི་གནས་ཚུལ་རྣམས་ནི་རྗེ་རིན་པོ་ཆེས་སྔགས་རིམ་ཆེན་མོ་སོགས་སུ་
གསུངས་པ་དང་། དེ་དག་གི་དཀའ་གནད་དུ་མ་མཁས་གྲུབ་ཐམས་ཅད་མཁྱེན་པ་སྐུ་
མཆེད་ཀྱིས་ཡིག་ཆུང་དུ་གསལ་བར་མཛད་ཅིང་། མི་བསྐྱོད་པའི་ཁྲིད་ཡིག་རྣམས་ལས་
འབྱུང་བ་ལྟར་རོ། །
གཉིས་པ་ལམ་བསྒྲོད་པའི་རིམ་པ་ལ། སྦྱོར་བ་དང༌། དངོས་གཞི་གཉིས་ལས།
དང་པོ་ནི། ཞལ་ལུང་ལས། དེ་བས་ལུས་ངག་ཡིད་གསུམ་གྱིས། །སྡོམ་པ་མཆོག་ལ་
གནས་བྱས་ནས། །ངའོ་སྙམ་པའི་གཟི་བསྐྱེད་ལ། །རིམ་པ་གཉིས་པ་དེ་ཉིད་སྒྲུབ། །
དགོན་པའམ་ཡང་ན་གྲོང་གི་མཐར། །ཞེས་པ་ནས། སངས་རྒྱས་རྣམས་ཀྱི་སྤྱོད་ཡུལ་
མཆོག །མཐའ་ཡི་དེ་ཉིད་བསྒོམ་པར་བྱ། །ཞེས་པའི་བར་དང་། གྲོལ་བའི་ཐིག་ལེ་ལས་
ཀྱང་། དེ་བས་དེ་ཉིད་ཐོབ་བྱས་ནས། །སྙིང་རྗེས་སེམས་ཅན་ཀུན་དམིགས་ནས། །
དགོན་པ་ལ་སོགས་གནས་ནས་ནི། །རྟག་ཏུ་གཉིས་མེད་དོན་བསྒོམ་བྱ། །ཞེས་པ་ནས།
དེ་དག་ལ་གནས་རྣལ་འབྱོར་པས། །སྙིང་པོ་སངས་རྒྱས་སྤྱོད་ཡུལ་མཆོག །གང་དེ་ཀུན་
བདག་ལ་གནས་པའི། །མཐའ་ཡི་དེ་ཉིད་བསྒོམ་པར་བྱ། །ཞེས་པ་རྩ་འགྲེལ་རྣམས་
ལས་ཇི་ལྟར་གསུངས་པ་ལྟར། ཚད་མེད་བཞི་ལམ་གྱི་སྲོག་དང་། དེའི་ནང་ནས་ཀྱང་
སྙིང་རྗེ་ཆེན་པོ་ཤུགས་དྲག་ཏུ་བསྒོམ་པ་ནས། སྦྱོར་བ་ཚོགས་བསགས་ནས་བཟུང་སྟེ།
མཐའ་ཉེར་བསྡུའི་བར་བསྐྱེད་རིམ་གྱིས་རྟོག་པ་ཕྲ་རགས་མཐར་ཕྱིན་པ་ཡིན་ན།
རྫོགས་རིམ་གྱིས་ཐུན་སྟོད་ལ་བསྐྱེད་རིམ་ཡུད་ཙམ་གྱིས་གསལ་བཏབ། དེ་ལྟར་མ་ཡིན་
ན་རིམ་གྱིས་བསྒོམ་པ་སྔོན་དུ་བཏང་ནས། བླ་མའི་རྣལ་འབྱོར་གྱི་བླ་མ་རང་ལ་བསྡུ་བའི་
བར་བྱས་ཏེ། དངོས་གཞིའི་དམིགས་རྣམ་སྐྱོང་བ་ལ་ཐིག་ལེའི་རྣལ་འབྱོར་དང་། རླུང་གི་
རྣལ་འབྱོར་དང༌། དེ་གཉིས་གོམས་ནས་ཟབ་གསལ་གཉིས་མེད་ལ་སྦྱོར་ཚུལ་དང་
གསུམ་ལས། དང་པོ་ལ་ཡང་། དགའ་བའི་ཡེ་ཤེས་ཀྱི་དབང་དུ་བྱས་ནས་སྙིང་གར་མི་
ཤིགས་པ་སྒོམ་ཚུལ་དང་། དགའ་བྲལ་གྱི་ཡེ་ཤེས་ཀྱི་དབང་དུ་བྱས་ནས་གསང་བའི་
ཐིག་ལེ་སྒོམ་ཚུལ་གཉིས་ཀྱི་དང་པོ་ནི། རང་བསྐྱེད་རིམ་གྱི་རྟེན་དང་བརྟེན་པའི་གཙོ་བོ་
ཡབ་ཡུམ་དུ་གསལ་བའི་མུ་ནས། ལུས་རྣམ་སྣང་གི་ཆོས་བདུན་ལྡན་དུ་བྱས་པའི་ལུས་
དྭངས་གསལ་འོད་ཀྱི་རང་བཞིན་ཅན་གྱི་དབུས་སུ་རྩ་རོ་རྐྱང་དབུ་མ་གསུམ་འཁོར་ལོ་
དྲུག་དང་བཅས་པ་གསལ་བཏབ་པའི་སྙིང་ག་ཆོས་ཀྱི་འཁོར་ལོའི་དབུས་སུ་རལ་གྲིའི་
ཆང་བཟུང་གི་ནང་དུ་ཡེ་ཤེས་སེམས་དཔའ་རྟེན་བརྟེན་པ་ཡོངས་རྫོགས། དེའི་ཐུགས་
ཀར་རལ་གྲིའི་འཆང་བཟུང་ལ་མཾ་ཡིག་འོད་འཕྲོ་བ་དེ་ལས། རང་གི་སེམས་ཀྱི་ངོ་བོ་
ཐིག་ལེ་དཀར་ལ་དམར་བའི་མདངས་ཆགས་པ་ཡུངས་ཀར་ཙམ་ཞིག་འཕྲོས་ཏེ། གྱེན་
- 621-
•62-



དུ་སོང་ནས་སྨིན་མཚམས་ཀྱི་དབུ་མ་ནས་རང་གི་ལུས་དང་། འཁོར་གྱི་ལྷ་རྣམས་ལ་
བལྟས་པས་གསལ་བར་མཐོང་། དེ་ནས་སྤྱི་བོར་ལོག་ནས་རྩ་འདབ་སོ་གཉིས་ཀྱི་བུག་
པ་རྣམས་ནས་བལྟས་པས་གསལ་བར་མཐོང་། དེ་ནས་དབུ་མའི་ནང་མར་བལྟས་པས་
གསང་གནས་ཀྱི་བར་གསལ་བར་མཐོང་། དེ་ནས་མགྲིན་པའི་རྩ་འཁོར། དེ་ནས་སྙིང་
གའི་རྩ་འཁོར་དེ་ནས་གསང་གནས་ཀྱི་རྩ་འཁོར་རྣམས་སུ་ཕྱིན་ནས་རྩ་འདབ་རྣམས་ཀྱི་
ནང་ནས་བལྟས་པས་གསལ་བར་མཐོང་ངོ༌། །དེ་འདྲ་ལན་འགའ་ཞིག་བྱས་ནས། རྩ་
ལམ་སྦྱངས་ཏེ། ཐིག་ལེ་མཾ་ཡིག་ལ་ཐིམ་པར་བསམ་མོ། །དེ་ནས་ཞལ་ལུང་ལས། རང་
སྙིང་དམ་ཚིག་ཕྱག་རྒྱུ་ཡི། །ཐུགས་ཀར་མཚན་མ་ལ་གནས་པ། །དེ་བཞིན་གཤེགས་
ཀུན་ཡེ་ཤེས་མཆོག །རིམ་པ་དང་པོ་པ་རྣམས་ལ། །ཡི་གེའི་གཟུགས་སུ་རབ་སྣང་བ། །
གཞོམ་དུ་མེད་པ་རང་ལྷ་ཡི། །ས་བོན་འོད་ཟེར་ལྔ་འབར་བ། །ཞེས་པ་ནས། འགོག་
པའི་རྡོ་རྗེའི་སེམས་ཉིད་དུ། །ནམ་ཞིག་དེ་ལ་རེག་འགྱུར་བས། །སངས་རྒྱས་ཀུན་གྱི་
མཆོག་འཛིན་པ། །ཡིད་བྱིན་དཔལ་དང་འདྲ་བ་ཡི། །རྟགས་རྣམས་ཡང་དག་སྐྱེ་བར་
འགྱུར། །ཞེས་གསུངས་པའི་དམིགས་པ་སྐྱོང་ཚུལ་ནི། རང་གི་སྙིང་གར་རལ་གྲིའི་
འཆང་བཟུང་གི་དབུས་སུ་རྟེན་དང་བརྟེན་པའི་དཀྱིལ་འཁོར་ཡོངས་སུ་རྫོགས་པ། དེའི་
གཙོ་བོའི་ཐུགས་ཀར་རལ་གྲིའི་འཆང་བཟུང་ལ་མཾ་ཡིག་དེ་ལས་འོད་ཟེར་སྣ་ལྔའི་ཚོགས་
འཕྲོས་པ་རང་གི་སྣ་སྒོ་གཡས་ནས་འཐོན་པའི་རྩེ་མོར་འཇམ་པའི་རྡོ་རྗེའི་དཀྱིལ་འཁོར་
གྱི་འཁོར་ལོ་ནམ་མཁའི་ཁྱོན་ཐམས་ཅད་གང་བར་སྤྲོས་པས་ཕྱོགས་བཅུའི་འཇིག་རྟེན་
གང་བར་བྱས། དེ་རྣམས་ཟླ་བ་ལྟ་བུའི་བདུད་རྩིའི་ངོ་བོར་ཞུ་ནས་སེམས་ཅན་ཐམས་
ཅད་ལ་ཐིམ་པས། སེམས་ཅན་ཐམས་ཅད་དཀྱིལ་འཁོར་པའི་རྣམ་པར་སངས་རྒྱས་པར་
བསམ། སངས་རྒྱས་པའི་དཀྱིལ་འཁོར་པ་ཐམས་ཅད་ཀྱང་ཆུ་ལྟར་དྭངས་པའི་ཡེ་ཤེས་
ཀྱི་བདུད་རྩིའི་ངོ་བོར་ཞུ་ནས། རང་གི་སྣ་བུག་གཡོན་པ་ནས་ཞུགས། དེ་ནས་ཡེ་ཤེས་
སེམས་དཔའི་ཤངས་བུག་གཡོན་ནས་ཞུགས་ཏེ་ས་བོན་ལ་ཞུགས་པས་ས་བོན་དེ་ལྟེམ་
གྱིས་ཞུ་ནས་ཡོན་ཏན་ཀུན་བསྐྱེད་པས་རིན་པོ་ཆེ་དང་མི་ཤིགས་པ་དང་མ་སྤྲོས་པའི་ཐིག་
ལེ་སྲན་མ་ཆུང་ངུའི་ཚད་ཙམ་འོད་ཟེར་ལྔ་འཕྲོ་བ། འཁོར་འདས་ཀྱི་ཆོས་ཐམས་ཅད་ཀྱི་
རྩ་བ་རིག་པས་ཚུལ་བཞིན་དཔྱད་ན་དོན་དམ་པ་རང་བཞིན་མེད་པ་དེ་ལ་སེམས་ཡུན་ཅི་
རིང་བཟུང་ངོ༌། །དེ་ནས་ཡང་ཐིག་ལེ་དེ་ཡི་འོད་ཟེར་གྱིས་ཐིག་ལེ་རང་གི་གནས་རལ་གྲི་
འོད་གསལ་བར་བྱས། དེ་ལས་འོད་འཕྲོས་པས་ཡེ་ཤེས་སེམས་དཔའི་ལུས་ཀྱི་ནང་དང་།
དེ་ནས་ཕྱི་གསལ་བར་བྱས། དེ་ནས་ཡེ་ཤེས་སེམས་དཔའ་དེའི་འཁོར་རྣམས་དང་
དཀྱིལ་འཁོར་གསལ་བར་བྱས། དེ་ནས་ཀྱང་འོད་ཟེར་ཕྱིར་བྱུང་བས་ཡེ་ཤེས་སེམས་
དཔའི་རྟེན་གྱི་གནས་རལ་གྲི་གསལ་བར་བྱས། དེ་ནས་དེ་ལས་འོད་ཟེར་འཕྲོས་པས་
རང་དམ་ཚིག་སེམས་ དཔའི་ལུས་ ཀྱི་ནང་ཐམས་ཅད་འོད་གསལ་བར་བྱས་པས།
རང་གི་བྱང་སེམས་དཀར་པོའི་ངོ་བོ་དབྱངས་ཡིག་བཅུ་དྲུག་འོད་ཀྱིས་གསལ་བར་བྱས།
བཅུ་དྲུག་པོ་གང་ཞེ་ན་ཞལ་ལུང་ལས། བྱང་ཆུབ་སེམས་གཟུགས་བཅུ་དྲུག་པོ། །མཐེ་
བོའི་རྩ་བར་ཡི་གེ་ཨ། །རྗེ་ངར་གཉིས་ལ་དེ་བཞིན་ཨཱ། །བརླ་གཉིས་ལ་ནི་ཨི་ཡིག་
གཟུགས། །གསང་བ་ལ་ནི་ཨཱི་ཡི་གཟུགས། །ལྟེ་བའི་རྩ་རུ་ཨུ་གཟུགས་གནས། །དེ་
བཞིན་གསུམ་པར་ཨུ་ཡི་གཟུགས། །ནུ་མ་གཉིས་སུ་རི་གཟུགས་གནས། །དེ་བཞིན་
ལག་པར་རཱི་གཟུགས་ཏེ། །མགྲིན་པ་ལ་ནི་ལི་ཡི་གཟུགས། །དེ་བཞིན་མ་མཆུར་ཡི་གེ་
ལྭ། །འགྲམ་པ་གཉིས་སུ་ཨེ་གཟུགས་སོགས། །དེ་བཞིན་མིག་གཉིས་ཡང་ནི་ཨེ། །ན་
- 623 -
- 622 -



བའི་རྩ་བར་ ཨོ་ཡིག་གཟུགས། །སྤྱི་བོར་ཨོ་གཟུགས་ཡང་དག་གནས། །ཨོཾ་ཨཡི་
གཟུགས་ཚིགས་ཀུན་ལ། །བཅུ་དྲུག་དུས་སུ་རྫོགས་འགྱུར་བ། །གོང་མའི་འོད་ཀྱིས་
རྣམ་བཀུག་སྟེ། །ཐིག་ལེ་རུ་ནི་གཞུག་པར་བྱ། །ཞེས་གསུངས་པ་ལྟར་འོད་ཟེར་གྱིས་ཡི་
གེ་དེ་དག་གནས་སོ་སོ་ནས་བཀུག་སྟེ་རིམ་གྱིས་ནང་དུ་སོང་ནས་རང་གི་སྙིང་ག་ཆོས་ཀྱི་
འཁོར་ལོའི་དབུས་ན། ཕྱག་མཚན་ཕྲ་མོའི་ནང་དུ་རྟེན་བརྟེན་པ་ཡོངས་རྫོགས། དེའི་
གཙོ་བོའི་ཐུགས་ཀར་ཡང་ཕྱག་མཚན་ཕྲ་མོ། དེའི་ལྟེ་བར་ཐིག་ལེ་ཡོད་པ་དེ་མ་ཐིམ་
པས། སླར་ཡང་ཐིག་ལེ་དེ་ཉིད་གནས་གྱུར་ནས་ཆོས་འབྱུང་ནས་བཟུང་སྟེ་དཀྱིལ་འཁོར་
རྟེན་བརྟེན་པ་ཡོངས་སུ་རྫོགས་པའི་གཙོ་བོའི་ཐུགས་ཀར་ཕྱག་མཚན་ཤིན་ཏུ་ནས་ཀྱང་
ཕྲ་བའི་ལྟེ་བར་མི་ཤིགས་པའི་ཐིག་ལེ་དཀར་ལ་དམར་བའི་མདངས་ཆགས་པ་ཡུངས་
ཀར་ཕྲ་མོའི་ཚད་ཙམ་བསྒོམས་ལ་སེམས་ཡུན་རིང་དུ་བཟུང་ངོ་། །དེ་ནས་ཡང་རིམ་གྱིས་
ཐིག་ལེ་དེ་ལས་འོད་ཟེར་སྣ་ལྔ་ནང་ནས་ཕྱིར་འཕྲོས་པས། ཐིག་ལེ་རང་གི་རྟེན་རལ་གྲི་
དང༌། དེ་གང་ལ་གནས་པའི་གཙོ་བོའི་སྐུའི་ནང་དང༌། དེའི་འཁོར་དང་། དེའི་རྟེན་
གཞལ་ཡས་ཁང་དང་། དེ་གང་ལ་གནས་པའི་མཚན་མ་རལ་གྲི་དང་། དེ་གང་ལ་གནས་
པའི་གཙོ་བོའི་སྐུ་ལུས་ཀྱི་ནང་དང༌། དེའི་འཁོར་དང་། དེའི་རྟེན་གཞལ་ཡས་ཁང་ཆོས་
འབྱུང་དང་བཅས་པ་འོད་གསལ་བར་བྱས། དེའི་རྟེན་རལ་གྲི་རྣམས་འོད་ཀྱིས་གསལ་
བར་བྱས། དེ་ནས་རང་གི་ལུས་ཀྱི་གནས་བཅུ་དྲུག་ཏུ་དབྱངས་ཡིག་བཅུ་དྲུག་སྔར་ལྟར་
ཡོད་པར་བསམས་ནས། དེ་རྣམས་ལས་འོད་ཟེར་སྣ་ལྔ་འཕྲོས་པ་བ་སྤུའི་བུ་ག་རྣམས་
ནས་ཕྱིར་འཕྲོས་པས་རང་དམ་ཚིག་སེམས་དཔའི་སྐུ་དང་། འཁོར་བཅོ་བརྒྱད་དང༌།
རྟེན་གཞལ་ཡས་ཁང་ཆོས་འབྱུང་སྲུང་འཁོར་དང་བཅས་པ་གསལ་བར་བྱས་ནས། འོད་
- 624 -
ཟེར་དེ་རྣམས་ཕྱོགས་བཅུའི་བདེ་བར་གཤེགས་པ་ཐམས་ཅད་ཀྱི་ཞལ་ནས་ཞུགས། དེ་
རྣམས་ཀྱི་ཐུགས་ཀའི་མི་ཤིགས་པའི་ཐིག་ལེ་ལས་ཡེ་ཤེས་ཀྱི་བདུད་རྩི་བསམ་གྱིས་མི་
ཁྱབ་པ་བླངས་ནས། དེ་རྣམས་ཀྱི་རྡོ་རྗེའི་ལམ་ནས་འོང་བ། འོ་མའི་རྒྱུན་ལྟ་བུ་ནམ་
མཁའ་ཁྱབ་པ་བྱུང་བ་རང་གི་སྣ་བུག་གཡས་ནས་ཞུགས་ཏེ་སོང་ནས། ཐུགས་ཀའི་ཡེ་
ཤེས་སེམས་དཔའི་ཤངས་བུག་གཡས་དང་། དེ་ནས་ཀྱང་དེའི་ཐུགས་ཀའི་ཡེ་ཤེས་
སེམས་དཔའི་ཤངས་བུག་གཡས་ནས་ཞུགས་ཏེ། དེའི་ཐུགས་ཀའི་ཕྱག་མཚན་གྱི་ལྟེ་
བའི་མི་ཤིགས་པའི་ཐིག་ལེ་ལ་ཞུགས་པས། དེ་ཉིད་བྱང་ཆུབ་ཀྱི་སེམས་ཀྱི་རང་བཞིན་
གྱི་བདུད་རྩི་འཛག་པ་དཀར་ལ་དམར་བ། ཡེ་ཤེས་ལྔའི་ངོ་བོའི་འོད་ཟེར་སྣ་ལྔ་འཕྲོ་བ་
ལ་སེམས་གཞན་དུ་མི་གཡོ་བར་ཡུན་རིང་དུ་བཟུང་བར་བྱའོ། །ཡང་སྔར་ལྟར་ཕྱིར་སྤྲོ་བ་
དང༌། ནང་དུ་སྡུད་པ་ཡང་ནས་ཡང་དུ་བྱ་སྟེ། དེ་ལྟར་བྱས་པས་ས་ཆུ་ལ་ཐིམ་པ་སོགས་
ཀྱི་རྟགས་ལྔ། སྣང་བ་མཆེད་པ་ཉེར་ཐོབ་བཅས་པ་ཤར་ནས་དངོས་པོ་མེད་པའི་གནས་
འོད་གསལ་འཆར་བར་འགྱུར་ཏེ། ཞལ་ལུང་གི་འགྲེལ་བ་ལས། དེ་ལས་གོང་མའི་རིམ་
པ་ལྟར་ཞེས་པ་ནི་མཐར་ཐུག་པ་ནས་བཞག་པ་ལ་སོགས་པ་མེད་པར་བྱུང་ནས་སྤྲོ་བ་སྟེ།
དཔེ་བདུད་རྩི་བླང་བ་ལ་སོགས་པ་བྱས་ནས། རིམ་པས་འདུ་ཞིང་མཐའ་ལ་བསྡུ་བ་དང་།
ཡང་དེ་ལ་སེམས་གོང་མ་ལྟར་བཟུང་བ་ཡང་དག་པར་བྱས་པས་སེམས་དངོས་པོ་ཀུན་
ལས་འགོག་པའི་རྡོ་རྗེར་གྱུར་ནས་བརྟན་པའི་རྟགས་སྐྱེ་བ་སྟེ། ཞེས་གསུངས་པའི་ཕྱིར་
རོ། །འདིའི་སྐབས་ཀྱི་དམིགས་རྣམ་ལ་བྱང་ནས། བསྲེ་སྐོར་དགུའི་རྣམ་གཞག་ཀྱང་
ཤེས་པར་བྱ་སྟེ་འདིར་མངས་དོགས་ནས་མ་བྲིས་པས་གཞན་ལས་ཤེས་པར་མཛོད། དེ་
རྣམས་ཞལ་ལུང་ཇི་ལྟ་བ་བཞིན་གྲོལ་བའི་ཐིག་ལེ་ལས་ཀྱང་གསུངས་སོ། །གཉིས་པ་
- 625 -
-



མཆོག་དགའི་དབང་དུ་བྱས་པ་གསང་བར་འཛག་པའི་ཐིག་ལེ་སྒོམ་པ་ལ། གཟུང་བའི་
ཡན་ལག་དང་། འཛིན་པའི་ཡན་ལག་དང་། རྗེས་དྲན་གྱི་ཡན་ལག་གསུམ་ལས། དང་
པོ་ནི། རང་གི་སྙིང་གར་མི་ཤིགས་པའི་ཐིག་ལེ་བསྒོམ་པའི་མུ་ནས་བསྒོམས་ན་སྙིང་གི་
ཐིག་ལེ་བསྒོམ་བཞིན་པ་དེས་ཆོག་ལ། དེ་ལྟར་མ་ཡིན་ན་སྦྱོར་བ་རྩ་ལམ་སྦྱང་བའི་བར་
བྱས་ནས། རང་གི་སྙིང་གའི་ཡེ་ཤེས་སེམས་དཔའི་ཐུགས་ཀར་ཕྱག་མཚན་གྱི་དབུས་སུ་
དཀྱིལ་འཁོར་ཡོངས་རྫོགས་རིམ་པ་གཉིས་སམ། ཡེ་ཤེས་སེམས་དཔའ་རང་གི་ཐུགས་
ཀར་རལ་གྲིའི་དབུས་སུ་ཐིག་ལེ་ཕྲ་མོ་བསྒོམས་ཀྱང་ཆོག་པ་འདྲ་བས་དེ་ལྟར་བསྒོམ་
པའི་མུ་ནས། ལ་ལུང་ལས། གོང་མའི་ཡེ་ཤེས་ཐིག་ལེ་ལས། །འོད་ཟེར་ལྕགས་ཀྱུ་
འདྲ་བ་རྣམས། །ཞེས་པ་ནས། བུག་དགག་སྟོང་པའི་ཡན་ལག་གོ །ཞེས་གསུངས་པ་
ལྟར་བསྒོམ་ཚུལ་ནི། རང་གི་སྙིང་གའི་ཡེ་ཤེས་སེམས་དཔའི་ཐུགས་ཀའི་རལ་གྲིའི་
དབུས་ཀྱི་མི་ཤིགས་པའི་ཐིག་ལེ་དེ་ལས་འོད་ཟེར་འཕྲོས་པ་རིམ་གྱིས་ཡེ་ཤེས་སེམས་
དཔའི་ཤངས་བུག་ནས་བྱུང་རང་གི་སྣ་བུག་གཡས་ནས་འཕྲོས་པ་རྣམས་ལྕགས་ཀྱུའི་
རྣམ་པ། ཕྱོགས་ བཅུའི་འཇིག་རྟེན་ གྱི་ཁམས་གསུམ་ དུ་ སྤྲོས་ པས། དེས་བདེ་བར་
གཤེགས་པ་ཐམས་ཅད་འཇམ་པའི་རྡོ་རྗེའི་དཀྱིལ་འཁོར་བའི་རྣམ་པར་བཀུག་ནས་དེ་
རྣམས་ལྷག་པའི་ལྷ་དང་བྱང་ཆུབ་ཀྱི་སེམས་ཡེ་ཤེས་ཀྱི་བདུད་རྩིའི་རྣམ་པར་ཞུ་ནས།
རང་གི་སྣ་བུག་གཡས་ནས་འགྲོ་བ་རྡུལ་དང་གཡོན་ནས་འགྲོ་བ་མུན་པ་དང་དབུས་ནས་
འགྲོ་བ་སྙིང་སྟོབས་ཀྱི་ཚུལ་དུ་བབས་ནས་མི་ཤིགས་པའི་ཐིག་ལེ་ལ་ཐིམ་པས་སྙིང་གའི་
རྟེན་བརྟེན་པ་དེ་རྣམས་ཐིག་ལེའི་རྣམ་པར་ཞུ་བ་དབུ་མའི་ལམ་ནས་རང་གི་རྡོ་རྗེའི་ནོར་
བུའི་དཀྱིལ་དུ་གནས་པ་འབྱུང་བ་ལྔའི་གཟུགས་ལས་གྲུབ་པ་ལྟ་བུ་ཡེ་ཤེས་ལྔའི་ངོ་བོ་
- 626 -
ཉིད་འོད་ཟེར་ལྔ་རབ་ཏུ་འབར་བར་བསམ། དེ་ནས་ཐིག་ལེ་དེ་གནས་འགྱུར་ནས་རོལ་
གྲི་ནས་བརྩམས་པའི་འཆང་བཟུང་གི་དབུས་སུ་ཆོས་འབྱུང་ནས་བརྩམས་པའི་གཞལ་
ཡས་ཁང་ཡུངས་ཀར་ཚམ་གྱི་ནང་དུ་ལྷ་བཅུ་དགུ། གཙོ་བོའི་ཐུགས་ཀར་ཡེ་ཤེས་སེམས་
དཔའ་དེ་ཡི་ཐུགས་ཀར་མི་ཤིགས་པའི་ཐིག་ལེ་ཤིན་ཏུ་ཕྲ་བ་བསྒོམས་ལ་རྒྱུན་བསྲིང་།
དེ་ནས་ཐིག་ལེ་དེ་ལས་འོད་ཟེར་འཕྲོས་རང་གི་གནས་རལ་གྲི་དང་། ཡེ་ཤེས་སེམས་
དཔའ་དང་། དམ་ཚིག་སེམས་དཔའ་དང་། འཁོར་རྣམས་དང་། གཞལ་ཡས་ཁང་དང་།
དེའི་གནས་ཕྱག་མཚན་ནི་ཕྲ་མོ་རྣམས་གསལ་བར་བྱས། དེས་རང་གི་རྩ་ནང་ཐམས་
ཅད་གསལ་བར་བྱས་ནས། རང་གི་སྟེང་གི་སྣ་སྒོ་གཡས་ནས་ཕྱིར་སྤྲོས་པས་དམ་ཚིག་
གི་གཞལ་ཡས་ཁང་ལྷ་དང་བཅས་པ་གསལ་བར་བྱས་ནས། ཕྱོགས་བཅུའི་སངས་རྒྱས་
ཐམས་ཅད་ཀྱི་སྤྱན་སྔར་གཤེགས་ཏེ་དེ་རྣམས་ཀྱི་ཞལ་ནས་ཞུགས། ཐུགས་ཀའི་མི་
ཤིགས་པའི་ཐིག་ལེ་ལས་བདུད་རྩི་བླངས་རིམ་གྱི་དེ་རྣམས་ཀྱི་རྡོ་རྗེའི་ལམ་ནས་བདུད་
རྩི་འོ་མའི་མདོག་ལྟ་བུ་རྣམས་འོངས་ནས་རང་གི་སྣ་བུག་གཡས་ནས་ཞུགས་ཏེ་དབུ་མའི་
ལམ་བརྒྱུད། རྡོ་རྗེའི་ནོར་བུའི་དབུས་ཀྱི་དཀྱིལ་འཁོར་གྱི་གཙོ་བོའི་ཤངས་བུག་གཡས་
ནས་སོང་སྟེ་ཡེ་ཤེས་སེམས་དཔའི་ཐུགས་ཀའི་ཐིག་ལེ་ཕྲ་མོ་ལ་ཐིམ་པས་འོད་འཚེར་
ཞིང་བདུད་རྩི་འཛག་པ་བདེ་བ་ཆེན་པོའི་ངོ་བོར་མེར་གྱིས་སོང་བར་བསམས་ལ་རྩེ་
གཅིག་ཏུ་སེམས་བཟུང་ངོ༌། དེ་ནི་ཡང་ནས་ཡང་དུ་བྱ་སྟེ། དབུགས་འགག་པ་སྟེ་སྲོག་
རྩོལ་གྱི་ཡན་ལག་གོ །གཟུང་བའི་ཡན་ལག་ནི། ཞལ་ལུང་ལས། དེ་ན་གསང་བའི་ཐིག་
ལེ་ཆེ། །ཞེས་པ་ནས། རྣལ་འབྱོར་པས་ནི་འདི་ལ་འབད། ། གཟུང་བ་ཡི་ནི་ཡན་ལག་གོ
ཞེས་གསུངས་པའི་དོན་ནི། གོང་གི་དམིགས་པ་འོད་ཟེར་སྤྲོ་བ་དང་། བདུད་རྩི་བཀུག་
- 627-



པའི་མཐར་ཐིག་ལེ་ལ་སེམས་དལ་བུས་བཟུང་པས་ས་ཆུ་ལ་ཐིམ་པ་སོགས་ཀྱི་རྟགས།
སྨིག་རྒྱུ། དུ་བ་མཁའ་སྣང་། མར་མེ་ལྟར་འབར། ནམ་མཁའ་སྤྲིན་མེད་ལྟ་བུ་རྣམས་
ཤར་ནས། དངོས་པོ་མེད་པའི་གནས་འོད་གསལ་འཆར་བར་འགྱུར་ལ། དེའི་ཚེ་བདེ་
སྟོང་སྦྱར་ནས་ཡུན་ཅི་རིང་མཉམ་པར་འཇོག་སྟེ་དེ་ནི་བཟུང་བའི་ཡན་ལག་གོ །འོད་
གསལ་དེ་ལས་ལྡང་བར་རྩོམ་པ་ན། ཕུང་པོ་རྙིང་པ་ལས་ལོགས་སུ་རྟེན་བརྟེན་པའི་རྣམ་
པར་ལྡང་བ་དང༌། དེ་སླར་ཕུང་པོ་རྙིང་པ་ལ་འཇུག་པའི་སད་དུས་ཀྱིས་བསྲེ་བ་དང་།
དེས་མཚོན་ནས་གཉིད་དུས་དང་། འཆི་དུས་ཀྱི་བསྲེ་བ་གསུམ་ཡང་ཉམས་སུ་བླང་བར་
བྱའོ། ，
གསུམ་པ་རྗེས་དྲན་གྱི་ཡན་ལག་ནི། ཞལ་ལུང་ལས། དེ་ལྟར་དེ་ལ་མཚན་མ་ལྔ།།
མཐོང་བྱས་དོན་དེས་ཁྱབ་བྱའི་ཕྱིར། །ཞེས་པ་ནས། སྤྲོ་བསྡུ་ལས་ནི་གསལ་བྱེད་པའི།།
རྗེས་སུ་དྲན་པའི་ཡན་ལག་གོ །ཞེས་གསུངས་པའི་དོན་དམིགས་རྣམ་སྐྱོང་ཚུལ་ནི། རླུང་
དབུ་མར་ཐིམ་པའི་རྟགས་ལྔའི་མཐར་ལྷན་སྐྱེས་ཀྱི་བདེ་བས་སྟོང་ཉིད་ངེས་པའི་བདེ་
སྟོང་དབྱེར་མེད་ཀྱི་དོན་དེས་ཡུལ་སྣང་ཀུན་ལ་ཁྱབ་པར་བྱ་བའི་ཕྱིར་རྗེས་དྲན་བཅུ་དྲུག་
བསྒོམ་པ་ནི། ཡབ་ཡུམ་སྙོམས་པར་ཞུགས་པའི་རྡོ་རྗེའི་དབུས་ཀྱི་མི་ཤིགས་པའི་ཐིག་
ལེ་བདེ་སྟོང་དབྱེར་མེད་ཀྱི་ངོ་བོ་དེ་ལས། སངས་རྒྱས་རྗེས་སུ་དྲན་པ་སོགས་ལྔ་ནི། རྣམ་
སྣང་འོད་དཔག་མེད། མི་བསྐྱོད་པ། རིན་འབྱུང༌། ཁྲོ་བོ་གཤིན་རྗེ་གཤེད་སོགས་སྐུ་
རྐྱང་དང་། དཀྱིལ་འཁོར་གྱི་གཙོ་བོ་དེ་རྣམས་ཀྱིས་བྱས་པའི་འཁོར་ལོ་གསང་བའི་ཐིག་
ལེ་ལས་སྤྲོ་བ་དང་བསྡུ་བ་བྱས་ནས་དེ་རྣམས་བདེ་སྟོང་གི་ཤེས་པའི་རྣམ་རོལ་དུ་དྲན་
པའོ། །དམ་ཚིག་རྗེས་སུ་དྲན་པ་ཡབ་ཡུམ་གྱི་མཁའ་གསང་བྱིན་གྱིས་བརླབས་ནས་རྗེས་
- 628 -
ཆགས་ཀྱིས་སྔགས་བཟླ་བ་དང་། དེ་བཞིན་གཤེགས་པ་ཐམས་ཅད་སྤྱན་དྲངས་པ་ཞལ་
དུ་ཞུགས་པ་ཟླ་བར་ཞུ་བ་དང༌། དཀྱིལ་འཁོར་རྗེས་སུ་དྲན་པ་ནི། དཀྱིལ་འཁོར་རྒྱལ་
མཆོག་གི་གཙོ་བོའི་ས་བོན་དང་། དེ་ལས་ལྷ་རྣམས་བསྐྱེད་པ་དང༌། དེ་དབྱུང་བ་དང་།
འཁོར་ལོ་དམ་ཚིག་པ་དང་སྲེ་བ། དེ་ལ་བསྙེན་སྒྲུབ་ཡན་ལག་བཞི་ཚང་བ་རྣམས་ཕར་སྤྲོ་
ཞིང་བསྡུ་བ་དང་། སྐུ་གསུང་ཐུགས་རྗེས་སུ་དྲན་པ་ནི། ཡབ་དང་ཡུམ་དང་འཁོར་གྱི་སྐུ་
གསུང་ཐུགས་བྱིན་རླབས་ཀྱི་ལྷ་རྗེས་སུ་དྲན་པ་དང་། སེམས་ཅན་རྗེས་སུ་དྲན་པ་ནི་སྐུ་
གསུང་ཐུགས་ཀྱི་རྡོ་རྗེ་གསུམ་བསྒོམ་པ་དེ་དང་འདྲ་བར་རང་ཡང་སྨོན་ཞིང་དྲན་ནོ། །
སྔགས་ཐམས་ཅད་ཀྱི་སྤྱི་གཟུགས་རྗེས་སུ་དྲན་པ་ནི། རྒྱུ་རྡོ་རྗེ་འཛིན་པ་བསྐྱེད་པ་དང་།
བར་དུ་ཞུགས་པ་ནས་རང་གཙོ་བོའི་བསྙེན་སྒྲུབ་ཡན་ལག་བཞི་དང་ལྡན་པ་སྤྲོ་བསྡུ་ལས་
རྗེས་སུ་དྲན་པའོ། །ཡང་དམ་ཚིག་རྗེས་སུ་དྲན་པ་ནི། བདུད་རྩི་མྱང་བ་དང་། གསང་
བའི་མཆོད་པ་དང་། དེ་ཁོ་ན་ཉིད་ཀྱི་མཆོད་པ་རྗེས་སུ་དྲན་པའོ། །ཤེས་ཕྱིན་དང་། མ་
སྐྱེས་ལ་རྗེས་སུ་དྲན་པ་ནི་སྤྲོས་པའི་དཀྱིལ་འཁོར་དེ་ཐམས་ཅད་དོན་དམ་པར་རང་
བཞིན་མེད་པ་དང་། རང་བཞིན་མེད་བཞིན་དུ་མ་འདྲེས་པ་སོ་སོར་སྣང་བ་རྗེས་སུ་དྲན་
པའོ། །ཞེ་སྡང་གི་རིགས་ལ་སོགས་པའི་མཆོད་པ་རྗེས་སུ་དྲན་པ་ནི། རིགས་ངན་གྱི་བུ་
མོ་ལ་སོགས་པ་རིགས་སོ་སོ་དང་མཐུན་པའི་བུ་མོ་བསྙེན་སྒྲུབ་ཡན་ལག་བཞིས་དག་པ་
རིགས་ལྔས་རྒྱས་བཏབ་ནས། རྗེས་སུ་ཆགས་པས་མཉེས་པར་བྱ་བ་རྗེས་སུ་དྲན་པ་སྟེ།
མདོར་བསྡུ་ན་གོང་གི་ཐིག་ལེ་ལས། བསྐྱེད་རིམ་གྱི་སྐབས་སུ་ཇི་ལྟར་གོམས་འདྲིས་སུ་
བྱས་པའི་དཀྱིལ་འཁོར་བསྐྱེད་ཚུལ་ཏིང་ངེ་འཛིན་གསུམ་ཚང་བ་ཕར་སྤྲོ་ཞིང་ཚུར་བསྡུས་
ནས་ཐིག་ལེ་ལ་བསྟིམ་ཞིང་། དེ་ཐམས་ཅད་སྔར་ས་ཆུ་ལ་ཐིམ་པ་སོགས་ཀྱི་མཐར་རང་
- 629-



གིས་ཉམས་སུ་མྱོང་བའི་བདེ་སྟོང་དབྱེར་མེད་ཀྱི་རོལ་པ་འབའ་ཞིག་ཏུ་བལྟ་བ་ནི་སྔར་
མཐོང་བའི་དོན་ལ་བཅུ་དྲུག་པོ་དེ་རྣམས་དྲན་པ་ནི་རྗེས་དྲན་གྱི་ཡན་ལག་གོ །དེ་དག་ནི་
ཞལ་ལུང་ལས་ཇི་ལྟར་གསུངས་པ་ལྟར། གྲོལ་བའི་ཐིག་ལེ་ལས་ཀྱང་། ཡང་ནི་འཛག་
པའི་ཐིག་ལེ་ལས། །བྱུང་བ་ནོར་བུར་རྣམ་པར་གནས། །རང་གི་མཚན་མའི་དབུས་
གནས་པ། །གོང་གི་དཀྱིལ་འཁོར་ལྟར་བསྒོམས་ཏེ། །དེ་ལ་སྣང་བའི་ཐིགས་པ་ལས། །
གོང་གི་རིམ་པས་སྤྲོ་བསྡུ་བས། །གཟུང་སྟེ་དེ་ལ་རེག་འགྱུར་བས། །རྒྱུད་གསུང་ལྔ་པོ་
ཡང་དག་འབྱུང་། །དེ་བྱུང་རྗེས་དྲན་རབ་བསྒོམ་པས། །དོན་དེས་ཀུན་ལ་ཁྱབ་པར་བྱ། །
ཞེས་གསུངས་པའི་དོན་བསྡུས་ནས་བསྟན་པ་ཡིན་ནོ། །
གཉིས་པ་དག་བྲལ་གྱི་ཡེ་ཤེས་ཀྱི་དབང་དུ་བྱས་ནས་རླུང་གི་རྣལ་འབྱོར་སྤྲུལ་
པའི་ཐིག་ལེ་ཉམས་སུ་ལེན་ཚུལ་ནི། ཞལ་ལུང་ལས། རང་གི་སྤྱི་བོའི་དབུས་སུ་ནི། །སྐུ་
ཡི་རྡོ་རྗེ་ཐུགས་ཀ་རུ། །ཞེས་པ་ནས། རང་བཞིན་བཟླས་པ་འདི་ལ་ནི། །རྣལ་འབྱོར་
པས་ནི་རབ་ཏུ་འབད། །ཅེས་གསུངས་པའི་དོན་བསྒོམ་ཚུལ་ནི། གསང་བའི་ཐིག་ལེ་
བསྒོམ་པ་གོམས་ནས་སྤྲུལ་པའི་ཐིག་ལེ་བསྒོམ་པ་ལ་ཡང་བསྐྱེད་རིམ་གྱི་སྐབས་ལྟར་
དཀྱིལ་འཁོར་རྫོགས་པར་བསྒོམས་ནས། ལུས་རྣམ་སྣང་གི་ཆོས་བདུན་ལྡན་རྩ་གསུམ་
འཁོར་ལོ་དྲུག་དང་བཅས་པ་གསལ་བཏབ་པའི་རང་གཙོ་བོ་ཡབ་ཡུམ་དུ་གསལ་བའི་སྤྱི་
བོ་ཀླད་རྒྱས་ཀྱི་དབུས་ཏེ། བདེ་ཆེན་འཁོར་ལོའི་དབུས་སུ་ཟླ་གདན་ལ་སྐུ་རྡོ་རྗེ། དེའི་
ཐུགས་ཀར་ཟླ་བ་ལ་གནས་པའི་འཁོར་ལོའི་ལྟེ་བ་ལ་རླུང་གི་དཀྱིལ་འཁོར་དུད་ཀ་
གཞུའི་དབྱིབས་ཅན་གྱི་དབུས་སུ་ཨོཾ་དཀར་པོ་འོང་བའི་མཚན་ཉིད་ཅན་དང༌། མགྲིན་
པར་ལོངས་སྤྱོད་འཁོར་ལོའི་དབུས་སུ་པདྨའི་ལྟེ་བ་ལ་གསུང་རྡོ་རྗེའི་ཐུགས་ཀར་པདྨའི་
བ 630-
ལྟེ་བར་ཟླ་གདན་ལ་ཆུའི་དཀྱིལ་འཁོར་ཟླུམ་པོའི་དབུས་སུ་ཨཱ༔དམར་པོ་གནས་པའི་
མཚན་ཉིད་ཅན་དང་། སྙིང་ག་ཆོས་ཀྱི་འཁོར་ལོའི་དབུས་སུ་རྡོ་རྗེ་རྩེ་ལྔ་པའི་ལྟེ་བར་
ཐུགས་རྡོ་རྗེའི་ཐུགས་ཀར་རྡོ་རྗེ་སྔོན་པོ་རྩེ་ལྔ་པའི་ལྟེ་བར་ཟླ་བ་ལ་མེའི་དཀྱིལ་འཁོར་
དམར་པོ་གྲུ་གསུམ་པའི་དབུས་སུ་ཧཱུཾ་སྔོན་པོར་འགྲོ་བའི་མཚན་ཉིད་ཅན་དང་། མགྲིན་
པའི་འོག་སྙིང་གའི་གོང་ཙམ་གྱི་རྩ་འཁོར་གྱི་དབུས་སུ་རང་དང་འདྲ་བའི་ཡེ་ཤེས་སེམས་
དཔའི་ཐུགས་ཀར་ཟླ་བ་ལ་རལ་གྲི། དེའི་དབུས་སུ་ཟླ་བ་ལ་སའི་དཀྱིལ་འཁོར་གྲུ་བཞི་
བའི་སྟེང་དུ་འབྱུང་བ་དང་འཇུག་པ་དང་གནས་པ་ལས་གྲོལ་བའི་གཉིས་སུ་མེད་པའི་ཡེ་
ཤེས་ཀྱི་རང་བཞིན་ཅན་མཾ་ཡིག་བསམས་ལ་རང་ཉིད་ཕྱག་རྒྱུ་བཞི་དང་འབྲེལ་བར་བྱས་
ནས་རྡོ་རྗེའི་བཟླས་པ་བྱའོ། །དེའི་ཚུལ་ནི་ཡེ་ཤེས་ལ་ཅུང་ཟད་དབང་དུ་གྱུར་པ་ཤིན་ཏུ་
གོམས་པའི་རྣལ་འབྱོར་པ་ཆེན་པོ་ཡིན་ན། ཉིན་ཞག་ཕྲུགས་གཅིག་ལ་རྡོར་བཟླས་བར་
མ་ཆད་པར་བྱེད་པས་ཉིན་ཞག་གཅིག་ལ་ཐུན་བཅུ་གཉིས། ཐུན་ཕྱེད་པ་ཉེར་བཞི་ཡོད་
པའི་ཐུན་བྱེད་པ་རེ་རེ་ལ་འབྱུང་བ་བཞི་རླུང་སོ་སོས་གཙོ་བོ་བྱས་ནས་དགུ་བརྒྱ་པ་ཕྲག་
རེ་རྒྱུ་བའི་ཐོག་མར་སྣ་བུག་གཡས་ནས་རླུང་གི་རླུང་དུད་ཀ་གཙོ་བོ་བྱས་ནས་དགུ་བརྒྱ་
རྒྱུ་བ་དེའི་ཚེ་གཡས་ནས་རྒྱུ་བ་དེ་ལ་ཉིས་བརྒྱ་ཉེར་ལྔ་པ་བཞི་ཡོད་པའི་དང་པོ་རླུང་གི་
རླུང་གཙོ་བོ་བྱས་ནས་རྒྱུ་བའི་ཚེ། ཡང་གཞན་གསུམ་འཁོར་གྱི་ཚུལ་དུ་རྒྱུ་ཞིང་། དེ་ལ་
ཉིས་བརྒྱ་ཉེར་ལྔ། དེ་ནས་ཆུའི་རླུང་གཙོ་བོ་བྱས་ནས་ཉིས་བརྒྱ་ཉེར་ལྔ། དེ་ནས་མེ་རླུང་
དང༌། དེ་ནས་ས་རླུང་གཙོ་བོ་བྱས་ནས་ཉིས་བརྒྱ་ཉེར་ལྔ་སྣ་བུག་གཡས་ནས་རྒྱུ་ཞིང་དེ་
བཞིན་བསྡོམས་པས་དགུ་བརྒྱ་ཐམ་པ་སྣ་བུག་གཡས་ནས་རྒྱུ། དེ་ནས་ཐུན་ཕྱེད་པ་
གཉིས་པ་ལ་སྣ་བུག་གཡོན་ནས་ཆུ་རླུང་རྒྱུ་བའི་ཚེ་སྔོན་ལ་ཆུ་རླུང་གཙོ་བོ་བྱས་ནས་ཉིས་
-631-



བརྒྱ་ཉེར་ལྔ་རྒྱུ་བ་ལ་སོགས་བསྡོམས་ན་དགུ་བརྒྱ། དེ་བཞིན་དུ་སྣ་བུག་གཉིས་ཀ་ནས་
མེ་རླུང་དལ་བུས་རྒྱུ་བའི་ཚེ་དགུ་བརྒྱ་གཉིས་ཀ་ནས་ས་རླུང་དྲག་ཏུ་རྒྱུ་བའི་ཚེ་དགུ་བརྒྱ་
ཕྲག་གཅིག་སྟེ། དེ་ལྟར་ཐུན་ཕྱེད་པ་རེ་ལ་རླུང་དགུ་བརྒྱ་རེ་རྒྱུ་བའི་རླུང་རྣམས་བསྡོམས་
ན་ཞག་གཅིག་ལ་རླུང་ཉི་ཁྲི་ཆིག་སྟོང་དྲུག་བརྒྱ་རྒྱུ་བའི་རེ་རེ་ལ་ཡང་རླུང་ཕྱིར་རྒྱུ་བ་དང་
ནང་དུ་འཇུག་པ་དང་གནས་པ་དང་དེ་གསུམ་མ་འདྲེས་པ་བཞི་བཞི་ཡོད་པས་རླུང་རེ་རེ་
ཡང་ཕྱག་རྒྱ་ཆེན་པོ་སོགས་བཞི་རེ་ཚང་བ་ཡིན་ལ། སྤྱིར་རླུང་རྟེན་དང་བཅས་པ་ནི་ལས་
ཀྱི་ཕྱག་རྒྱ། ཆུ་རྟེན་དང་བཅས་པ་ནི་ཆོས་ཀྱི་ཕྱག་རྒྱ། མེ་རྟེན་དང་བཅས་པ་ནི་ཕྱག་རྒྱ་
ཆེན་པོ། ས་རྟེན་དང་བཅས་པ་དམ་ཚིག་གི་ཕྱག་རྒྱ་སྟེ་ཕྱག་རྒྱ་བཞིའོ། །དེ་ལྟར་འབྱུང་བ་
བཞིའི་རླུང་གང་གི་གཙོ་བོ་བྱས་རྒྱུ་བ་དེའི་ཚེ་དམིགས་པ་གཙོ་བོར་རང་རང་གི་རྟེན་ལ་
དམིགས་ཤིང་ཞག་རེ་བཞིན་རླུང་གི་གྲངས་ཚད་ལྷག་མེད་པར་བཟླས་པས་སེམས་
དབེན་འཐོབ། སྒྱུ་ལུས་འགྲུབ་པའི་མཚན་མ་མཐོང་། དེ་ནས་ཕྱི་ནང་གི་རྐྱེན་གཉིས་ལ་
རྟེན་ནས་རྡོ་རྗེའི་བཟླས་པ་བྱས་པས་མཐར་རླུང་ཐམས་ཅད་ནང་དུ་ཞུགས་ཏེ་གནས་པའི་
མཐར་ཕྱག་རྒྱ་ཆེན་པོའི་ཡེ་ཤེས་དཔེའི་འོད་གསལ་མཐར་ཐུག་པ་འཆར་ཞིང་། དེ་ལས་
ལྡང་བ་ན་མ་དག་པའི་ཡེ་ཤེས་ཀྱི་སྐུ་དཔེ་བཅུ་གཉིས་ཀྱིས་མཚོན་པ་ཐོབ་པར་འགྱུར་རོ།།
དེ་ཙམ་གྱི་ནུས་པ་དང་མི་ལྡན་པའི་རྣལ་འབྱོར་པས་ནི་སྔར་ལྟར་གནས་བཞིར་ཕྱག་རྒྱུ་
བཞི་བསྒོམ་བཞིན་པའི་མུ་ནས། རླུང་ཕྱིར་རྒྱུ་བའི་ཚེ། གནས་བཞིའི་ཡི་གེ་བཞི་ལས་
རང་རང་གི་རླུང་སྤོས་རེང་གི་དུ་བ་ལྟ་བུ་རེ་དལ་བུས་རྩ་དབུ་མའི་ནང་ནས་མཉམ་དུ་
འཇའ་ཚོན་ལྟར་ཕྱིར་སོང་བའི་རླུང་གི་རང་གདངས་ཧཱུྃ་ཞེས་པའི་གདངས་ཀྱིས་སྣ་བུག་
གཡས་པ་སོགས་རླུང་གང་ན་རྒྱུ་བའི་དུས་ཡིན་པ་དེ་ནས་སོང་སྟེ་སྣང་སྲིད་ཀྱི་ཆོས་དག་
- 632 -
པ་དང་མ་དག་པ་ཐམས་ཅད་ལ་རླུང་དེས་ཁྱབ་པར་བྱས་པས། མ་དག་པ་ཐམས་ཅད་
སྦྱངས་ནས་ཡེ་ཤེས་ཀྱི་རང་བཞིན་ཅན་གྱི་བདུད་རྩི་འོ་མའི་མདོག་ལྟ་བུར་གྱུར། དེ་ནས་
རླུང་བདུད་རྩི་དང་བཅས་པ་ཚུར་འོངས་པའི་རང་གདངས་སོ་གྱི་རང་གདངས་སུ་ཤར་
ནས་སྣ་བུག་རེ་རེའི་མཉམ་དུ་ཕར་གང་སྤྲོས་པའི་ལམ་ནས་དབུ་མ་བརྒྱུད་ནས་འོངས་
པས་རང་རྒྱུད་ཀྱི་ཕྱག་རྒྱ་ཆེན་པོའི་དངོས་གྲུབ་ཐོབ་པའི་གེགས་བག་ཆགས་ངན་པ་
ཐམས་ཅད་སྦྱངས་ནས། གནས་པའི་ཚེ་རླུང་སོ་སོའི་ཆ་ཤས་རེ་སྤྱི་བོ་ལ་སོགས་པ་ལ་
གནས་ཀྱང་ཤས་ཆེར་རླུང་ཐམས་ཅད་ཡེ་ཤེས་སེམས་དཔའི་མཾ་ཡིག་དང༌། ཧཱུྃ་ཡིག་ལ་
གནས་པའི་རང་གདངས་ ཨ ཞེས་པའི་རང་གདངས་ཀྱིས་གནས་པའི་མཐར་འོད་
གསལ་ཕྱག་རྒྱ་ཆེན་པོའི་ངོ་བོར་མཾ་ཡིག་ལ་གནས་པར་བསམ། དེ་ལྟ་བུའི་ཚུལ་གྱིས་
རླུང་ཕྱིར་འཕྲོ་བའི་རང་གདངས་ཧཱུཾ་དང་ནང་དུ་འཇུག་པའི་གདངས་ཨོཾ་དང་གནས་པའི་
གདངས་ཨཱ༔ དང་འཇུག་ལྡང་གནས་པ་གསུམ་འདྲེས་ནས་རྣམ་ཐར་སྒོ་གསུམ་གྱི་དོན་
ཚང་བའི་ཕྱག་རྒྱ་ཆེན་པོའི་ཡེ་ཤེས་ཀྱི་ངོ་བོར་སོང་བ་དེའི་ཚེ་བདེ་སྟོང་སྦྱར་ནས་ཡང་དང་
ཡང་དུ་སྦྱངས་པས། རྩ་དབུ་མའི་མདུད་པ་གཞན་རྣམས་དང་། ཁྱད་པར་དུ་སྙིང་གའི་རྩ་
མདུད་ལེགས་པར་གྲོལ་ནས་སེམས་དབེན་ཐོབ། དེ་ནས་ཀྱང་འབད་པས་སྒྱུ་ལུས་
འགྲུབ་པའི་མཚན་མ་མཐོང་བའི་ཚེ། ཕྱིའི་རྐྱེན་ཕྱག་རྒྱ་མ་བསྟེན་ཚུལ་ལ་མཁས་པ་དང་།
ནང་གི་རྐྱེན་རྡོ་རྗེའི་བཟླས་པ་རྒྱུན་བསྐྱངས་པས། འཆི་དུས་ཇི་ལྟར་སྟོད་སྨད་ཀྱི་རླུང་སྤྱི་
དང་ཁྱད་པར་དུ་ལུས་ཀྱི་ཚིགས་རྣམས་ལ་གནས་པའི་ཁྱབ་བྱེད་ཀྱི་རླུང་ཡང་ལྷག་མ་མ་
ལུས་པར་ཡེ་ཤེས་སེམས་དཔའི་ས་བོན་མི་ཤིགས་པའི་ཐིག་ལེའི་ངོ་བོ་ལ་ཐིམ་པར་གྱུར་
ཅིང་། དེའི་ཚེ་རླུང་རགས་པ་ཐིམ་པའི་རྟགས་སྨིག་རྒྱུ་ལྟ་བུ་སོགས་བཞི་དང་། རླུང་ཕྲ་བ་
• 633-



ཐིམ་པའི་རྟགས་དཀར་ལམ་པ་དམར་ལམ་པ་ནག་ལམ་པ་རྣམས་ཤར་ནས་དྲན་མེད་ཀྱི་
མཐར་སེམས་དབེན་དཔེའི་འོད་གསལ་མཐར་ཐུག་པ་ཤར་ནས། ཡེ་ཤེས་དེའི་བཞོན་
པར་གྱུར་པའི་རླུང་འོད་ཟེར་ལྔ་པས་ཉེར་ལེན་དང་། འོད་གསལ་དེའི་སེམས་ཀྱིས་ལྷན་
ཅིག་བྱེད་རྐྱེན་དང་། འོད་གསལ་ལས་ཡེ་ཤེས་ཀྱི་སྐུར་ལྡང་བར་བྱའོ་སྙམ་པའི་འཕེན་པ་
ཡང་ཡང་བཏང་བ་དང་། ཤིན་ཏུ་ཕྲ་བའི་རླུང་མཚན་དཔེའི་སྐུར་བསྒྱུར་ནུས་པའི་ཚོགས་
སྨིན་པ་ལ་བརྟེན་ནས། རྣལ་འབྱོར་པ་རང་གི་འཕེན་པའི་དབང་གིས་ཕུང་པོ་རགས་པའི་
ཕྱི་ནང་གང་རིགས་སུ། འོད་གསལ་ལས་ལུགས་ལྡོག་གི་ཉེར་ཐོབ་ཤར་བ་དང་དུས་
མཉམ་དུ་འཇམ་དཔལ་རྡོ་རྗེ་ལྷ་བཅུ་དགུའི་རྟེན་བརྟེན་པའི་དཀྱིལ་འཁོར་ཡོངས་སུ་
རྫོགས་པའི་ཡེ་ཤེས་ཀྱི་སྐུ་སྒྱུ་མ་ལ་སོགས་པ་དཔེ་བཅུ་གཉིས་མཚོན་པར་དངོས་གནས་
ལ་ལངས་པ་རྡོ་རྗེ་འཇམ་པ་ཞེས་བྱ་བ་ས་བཅུའི་དབང་ཕྱུག་རྣམས་དང་སྐལ་བ་མཉམ་པ་
དེ་ཐོབ་པར་འགྱུར་ཏེ། ཞལ་ལུང་ལས། རྣལ་འབྱོར་དབང་ཕྱུག་ཆེན་པོ་ཡི། །ཉིན་མཚན་
བཟླས་བརྗོད་གྲངས་བྱེད་དོ། །འདི་ཡི་རྣམ་པའི་ཆོས་ཐམས་ཅད། །སྒྱུ་མ་དང་ནི་སྨིག་རྒྱུ་
དང༌། །བྲག་ཆ་འགལ་མེའི་འཁོར་ལོ་དང་། །འཁྲུལ་པ་དྲི་ཟའི་གྲོང་ཁྱེར་དང་། །ཆུ་བུར་
དང་ནི་མིག་འཕུལ་དང༌། །གཟུགས་བརྙན་ཆུ་ཟླ་ལ་སོགས་པར། །ཐམས་ཅད་ཤེས་
ཤིང་ས་བཅུ་པའི། །དབང་ཕྱུག་རྣམས་དང་སྐལ་མཉམ་སྟེ། །རང་བཞིན་བཟླས་པ་འདི་
ལ་ནི། །རྣལ་འབྱོར་པས་ནི་རབ་ཏུ་འབད། །ཅེས་གསུངས་ཤིང་། སྒྱུ་མའི་ལུས་སམ་ཡེ་
ཤེས་ཀྱིས་སྐུ་དེ་ཐོབ་ནས། དེ་སྙིང་གའི་སྡུད་རིམ་དང་བཅས་ཏེ་བསྒོམས་པས་དངོས་པོ་
ཀུན་གྱི་མཐའ་ཞེས་བྱ་བ་འཁོར་འདས་ཀྱི་བྱེད་པ་པོ། སེམས་མཐར་ཐུག་པ་དོན་གྱི་འོད་
གསལ་དང་། རླུང་མཐར་ཐུག་པ་དག་པའི་ཡེ་ཤེས་ཀྱི་སྐུ་དང་། དེ་འདྲ་བའི་ཀུན་རྫོབ་
བདེན་པ་དང་། དོན་དམ་བདེན་པ་གཉིས་སྐུ་ཐུགས་སུ་དངོས་པོ་ཟུང་གཅིག་ཏུ་དབྱེར་
མེད་པ་མེ་དང་ཚ་བ་ལྟ་བུ་ཆུ་དང་གཤེར་བ་ལྟ་བུར་རོ་གཅིག་པའི་ཟབ་གསལ་གཉིས་
མེད་ཅེས་ཡང་ཡང་བསྔགས་པའི་བདེན་གཉིས་དབྱེར་མེད་ཀྱང་ཐོབ་པར་འགྱུར་ཏེ།
གྲོལ་བའི་ཐིག་ལེ་ལས། དེ་བས་ཐབས་དེས་དངོས་ཀུན་གྱི། །དེ་ཉིད་བདེན་པས་སྒྲུབ་
པའོ། །ཞེས་དང་། དེའི་འགྲེལ་བ་ལས་ཀྱང་། དེ་བས་ན་ཐབས་དེས་དངོས་པོ་ཀུན་གྱི།།
དེ་ཉིད་བདེན་པས་བསྒྲུབ་པར་བྱའོ། །དངོས་པོ་ཀུན་གྱི་དེ་ཉིད་དེ་ཡང་ཇི་ལྟ་བུ་ཞེ་ན།
གཉིས་སུ་མེད་ཅེས་པ་ནི་བདེན་པ་གཉིས་ཟུང་དུ་འཇུག་པའོ། །ཞེས་གསུངས་སོ། །
སྐབས་འདིའི་ཞལ་ལུང་དང་གྲོལ་བའི་ཐིག་ལེ་རྩ་འགྲེལ་རྣམས་སུ་སྒྱུ་མ་སོགས་ཀྱི་དཔེ་
རྣམས་ཀྱིས་ཕྱི་ནང་གི་ཆོས་ཀུན་སྣང་སྟོང་ཚོགས་པའི་སྒྱུ་མ་ལྟ་བུ་སོགས་ཕར་ཕྱིན་ཐེག་
པ་ལྟར་སྟོན་པར་གསུངས་པ་འདྲ་ཞིག་འདུག་ནའང་དཔེས་མཚོན་ཚུལ་ཐུན་མོང་མ་ཡིན་
པ་ནི། རྗེ་བླ་མས་རིམ་ལྔ་གསལ་སྒྲོན་ལས་གསུངས་པ་ལྟར་ཤེས་དགོས་པས། དེ་ཉིད་
ལས། དེ་འདྲ་བའི་སྐུ་དེ་ནི་ཡེ་ཤེས་རྡོ་རྗེ་ཀུན་ལས་བཏུས་ལས་སྒྱུ་མའི་དཔེ་བཅུ་གཉིས་
ཀྱིས་མཚོན་པར་གསུངས་ལ། བཅུ་གཉིས་ནི། སྒྱུ་མ་དང༌། ཆུ་ཟླ་དང་། མིག་ཡོར་དང་།
སྨིག་རྒྱུ་དང་། རྨི་ལམ་དང་། བྲག་ཆ་དང་། དྲི་ཟའི་གྲོང་ཁྱེར་དང་། མིག་འཕྲུལ་དང་།
འཇའ་ཚོན་དང་། གློག་དང་། ཆུའི་ཆུ་བུར་དང་། མེ་ལོང་ནང་གི་གཟུགས་བརྙན་ནོ། །
སྒྱུ་མ་དཔེར་བླངས་པ་གཅིག་ལས་མེད་ཀྱང་སྒྱུ་མའི་དཔེ་བཅུ་གཉིས་ཞེས་གསུངས་པ་ནི་
དཔེའི་ཐོག་མས་གཞན་རྣམས་ཀྱང་མཚོན་པའི་སྒྱུ་མའི་ལུས་ཀྱི་དཔེ་ཡིན་པ་ལ་དགོངས་
སོ། །དེ་ལ་རླུང་སེམས་ཙམ་ལས་རྡོ་རྗེ་འཆང་གི་སྐུར་བསྐྱེད་པ་ན། ཡན་ལག་དང་། ཉིང་
ལག་ཚང་ཡང་རླུང་སེམས་ཙམ་ལས་མེད་པས་སྒྱུ་མའི་མི་ལྟ་བུའོ། །གར་ཡང་ཁྱབ་པ་ནི་
- 635-
-634-



ཆུ་ཟླ་ལྟ་བུའོ། །ཤ་རུས་ལ་སོགས་པ་དང་བྲལ་བས་མིག་ཡོར་ཏེ་མིའི་གྲིབ་མའི་ལུས་ལྟ་
བུའོ། །སྐད་ཅིག་གིས་གཡོ་བ་ནི་སྨིག་རྒྱུ་ལྟ་བུའོ། །རླུང་སེམས་ཙམ་ལས་གྲུབ་པའི་ལུས་
ཡིན་པ་ནི་རྨི་ལམ་དུ་ལུས་རགས་པ་ལས་ཐུང་དུ་བྱེ་བའི་རྨི་ལམ་གྱི་ལུས་ལྟ་བུའོ། །རྣམ་
སྨིན་གྱི་ལུས་དང་རྒྱུད་གཅིག་ཏུ་གཏོགས་ཀྱང་གཞན་དུ་སྣང་བ་ནི་བྲག་ཆ་ལྟ་བུའོ། །སྐུ་
དེའི་རྟེན་དང་བརྟེན་པའི་དཀྱིལ་འཁོར་པ་ནི་དྲི་ཟའི་གྲོང་ཁྱེར་ལྟ་བུའོ། །ཁ་གཅིག་ཡིན་
ཀྱང་དུ་མར་སྣང་བ་ནི་མིག་འཕྲུལ་ལྟ་བུའོ། །སྐུའི་ཁ་དོག་རྣམ་པ་ལྔ་ཐོགས་པ་མེད་ཅིང་
མ་འདྲེས་པར་སྣང་བ་ནི་འཇའ་ཚོན་ལྟ་བུའོ། །རྣམ་སྨིན་གྱི་ལུས་ཀྱི་ཕུང་པོའི་ནང་ནས་
གནས་པ་ནི་སྤྲིན་གྱི་གསེབ་ན་གློག་འགྱུ་བ་ལྟ་བུའོ། །སྟོང་པའི་ངང་ནས་ཐོལ་གྱིས་
བཞེངས་པ་ནི་ཤིན་ཏུ་དྭངས་པའི་ཆུ་ལས་ཆུ་བུར་རྡོལ་བ་ལྟ་བུའོ། །ཡན་ལག་དང་ཉིང་
ལག་ཐམས་ཅད་ཡོངས་སུ་རྫོགས་པ་ནི་མེ་ལོང་ལ་རྡོ་རྗེ་འཆང་གི་གཟུགས་བརྙན་ཤར་
བ་ལྟ་བུའོ། །ཞེས་གསུངས་པ་ལྟར་རོ། །སྒྱུ་ལུས་སམ་མ་དག་པའི་ཡེ་ཤེས་ཀྱི་སྐུ་དེ་ཐོབ་
པའི་ཕན་ཡོན་ནི། རིམ་ལྔ་ལས། གཙོ་བོ་བདེ་བ་ཀུན་རང་བཞིན། །སེམས་དཔའ་ཆེན་
པོ་འགྲོ་དང་བཞུགས། །གནས་དང་གོས་དང་ཟས་ལ་སོགས། །མཁའ་ལ་སྐད་ཅིག་དག་
གིས་རྙེད། །སྲིད་པ་གཅོད་པར་འགྱུར་བ་དང་། །འགྲོ་ན་རབ་མཆོག་སྟོན་པར་འགྱུར། །
ལྷ་དང་བཅས་པ་ཀུན་གྱིས་མཆོད། །ཡང་དང་ཡང་དུ་ཕྱག་བྱེད་འགྱུར། །ཞེས་དང་། རྩ་
རྒྱུད་ལས་ཀྱང་། ལུས་དང་ངག་སེམས་རྡོ་རྗེ་ལ། །རྡོ་རྗེ་འཇམ་པ་རབ་ཏུ་བསྒོམ། །ལུས་
དང་ངག་སེམས་ལ་སྤྲོས་པས། །རྡོ་རྗེ་འཇམ་པ་འདྲ་བར་འགྱུར། །དཔག་ཚད་བརྒྱཡི་
ཁྱོན་ཙམ་དུ། །རྡོ་རྗེ་འབར་བའི་འོད་དག་གིས། །རྒྱན་རྣམས་ཀུན་གྱི་བརྒྱན་པ་ཡིས། །
དགའ་བའི་བདག་ཉིད་སྣང་བར་འགྱུར། །ཚངས་པ་དྲག་པོ་ལ་སོགས་ལྷས། །ནམ་ཡང་
མཐོང་བར་མི་ནུས་སོ། །ཞེས་གསུངས་པ་ལྟར་རོ། །
གསུམ་པ་ཐིག་ལེ་དང་རླུང་གི་རྣལ་འབྱོར་གཉིས་ལ་བྱང་ནས་ལྷན་སྐྱེས་ཀྱི་དགའ་
བའི་ཡེ་ཤེས་ཀྱི་དབང་དུ་བྱས་ནས་སླར་ཡང་སྙིང་གའི་མི་ཤིགས་པའི་ཐིག་ལེ་བསྒོམ་
ཚུལ་ནི། ཞལ་ལུང་ལས། དེ་ནི་ གཉིས་མེད་ཡེ་ཤེས་ཉིད། །ཀུན་རྫོབ་གཟུགས་ལ་
བརྟེན་ནས་ཀྱང་། །མི་གཡོ་ལ་སོགས་གཡོ་དང་བཅས། །ཞེས་པ་ནས། མི་ཤིགས་ཐིག་
ལེ་བསྒོམ་པར་བཤད། །ཅེས་པའི་བར་གྱིས་མི་ཤིགས་པའི་ཐིག་ལེ་གཡོ་བ་བཅུད་ཀྱི་
སེམས་ཅན་དང་། མི་གཡོ་བ་སྣོད་ཀྱི་འཇིག་རྟེན་ཀུན་གྱི་རྩ་བ་ཡིན་པས། སྒྲུབ་གཞི་འདི་
རང་ལ་རང་ཆས་སུ་ཡོད་པའི་ཕྱིར་དམིགས་པ་གནད་དུ་བསྣུན་ནས་འཁོར་བར་འཇུག་
རིམ་དང་སྡུད་རིམ་གཞི་ལ་གནས་པ་དང་འདྲ་བར་སྙིང་གའི་སྤྲོ་བསྡུ་མི་ཤིགས་པའི་ཐིག་
ལེ་བསྒོམ་པ་གནད་ཆེ་བར་གསུངས་ནས། བསྒོམ་ཚུལ་དངོས་སྟོན་པ་ལ། ཚངས་པའི་
སྤྱོད་པ་བཞི་པོ་དང་། །ཕྱི་རོལ་སྟོད་བྱས་ལ་སོགས་པ། །རང་གི་ལྷ་རུ་བསྐྱེད་ནས་ཀྱང་།།
ཕྱག་རྒྱ་བཞིས་ནི་རྒྱས་བཏབ་པ། །སྔ་མ་བཞིན་དུ་ཤེས་བྱས་ནས། །རིམ་པ་འདི་ཡི་ཐིག་
ལེ་ལ། །རང་གི་སེམས་ནི་ཡང་དག་གཟུང་། །ཞེས་པ་ནས། རིམ་པས་བཅུག་ནས་ཐིམ་
བྱས་ལ། །སེམས་ནི་ཐིག་ལེར་བཞག་པར་བྱ། །ཞེས་པའི་བར་གྱི་དོན་དམིགས་རྣམ་
སྐྱོང་ཚུལ་ནི། སྒྱུ་ལུས་ཐོབ་ནས་ཀྱང་བསྐྱེད་རིམ་ལྟར་སྒྲུབ་ཐབས་ཀྱི་ཐོག་མར་ཚད་མེད་
བཞི་དང་། རྣམ་ཐར་སྒོ་གསུམ་གྱི་སྟོང་པ་ཉིད་དང་རྟེན་གཞལ་ཡས་ཁང་དང་། བརྟེན་པ་
ལྷ་བསྐྱེད་ཚུལ་རྒྱུ་རྡོ་རྗེ་འཛིན་པ་དང༌། ཞུ་བ་གླུས་བསྐུལ་ནས་འབྲས་བུ་རྡོ་རྗེ་འཛིན་པ་
ལ་བསྙེན་སྒྲུབ་ཡན་ལག་བཞི་ཚང་བ་དང༌། ཡུམ་གྱི་བསྙེན་སྒྲུབ་ཡན་ལག་བཞི་དང་།
དཀྱིལ་འཁོར་རྒྱལ་མཆོག་དང༌། ལས་རྒྱལ་མཆོག་རྣམས་བསྐྱེད་ནས། དེ་ནས་རྩ་
- 637-
•636-



འཁོར་བསྒོམ་སྟེ་མི་ཤིགས་པའི་ཐིག་ལེ་བསྒོམ་པར་གསུངས་ལ། འོན་ཀྱང་ལྷ་བསྐྱེད་
ཚུལ་ཡུད་ཙམ་གྱིས་བསྒོམ་ཞིང་། དེ་ཡང་ཡིད་ངོ་ཙམ་མ་ཡིན་པར་སྐབས་འདི་ནས་
དངོས་གནས་ལ་བསྐྱེད་ནུས་པས་ཁྱད་པར་ཆེན་པོ་ཡོད་དོ། །དེ་ལྟར་དཀྱིལ་འཁོར་
ཡོངས་རྫོགས་བསྒོམས་ནས་རྩ་གསུམ་འཁོར་ལོ་དྲུག་དང་བཅས་པ་བསྒོམས་ལ། རང་
ཉིད་གཙོ་བོར་གསལ་བའི་ཐུགས་ཀར་ཟླ་བ་ལ་ཕྱག་མཚན། དེའི་འཆང་བཟུང་གི་ལྟེ་
བར་རྟེན་བརྟེན་པ་ཡོངས་རྫོགས་ཀྱི་གཙོ་བོ་ཡེ་ཤེས་སེམས་དཔའ་དེའི་ཐུགས་ཀར་ཡང་
རལ་གྲིའི་འཆང་བཟུང་གི་དབུས་སུ་མི་ཤིགས་པའི་ཐིག་ལེའི་ངོ་བོ་མོ་དམར་སེར་འོད་
ཟེར་རྣམ་པ་ལྔ་འཕྲོ་བ་ལ་སེམས་དལ་བུས་བཟུང་བའི་ངང་ནས། ས་བོན་དེ་ལས་འོད་
ཟེར་རྣམ་པ་ལྔ་འཕྲོས་པ་ནང་ནས་རིམ་གྱིས་ཕྱིར་འབྱུང་བ་རང་དམ་ཚིག་སེམས་དཔའི་
སྣ་བུག་གཡས་ནས་འཐོན་པའི་རྩེ་མོ་ལ། དལ་བུས་བཟུང་བའི་ངང་ནས། དཀྱིལ་
འཁོར་གྱི་འཁོར་ལོ་ཡོངས་སུ་རྫོགས་པ་དཔག་ཏུ་མེད་པ་སྤྲུལ་པས་ཕྱོགས་བཅུའི་འཇིག་
རྟེན་ཀུན་ཁྱབ་པར་བྱས་ཏེ། དེ་རྣམས་ལས་ཀྱང་འོད་ཟེར་སྤྲོ་བ་བདུད་རྩིའི་རྒྱུན་འབེབས་
པ་སོགས་བྱས་པའི་མཐར་འོད་དུ་ཞུ་ནས། སེམས་ཅན་རྣམས་ལ་ཐིམ་པས་སེམས་ཅན་
ཐམས་ཅད་ཀྱི་གཟུང་འཛིན་གྱི་ཀུན་རྟག་ཐམས་ཅད་རྣམ་པར་གསལ་ནས་སེམས་ཅན་
ཐམས་ཅད་ཀྱང་དཀྱིལ་འཁོར་གྱི་འཁོར་ལོར་བྱས། དེ་ནས་དེ་ཐམས་ཅད་བྱང་ཆུབ་ཀྱི་
སེམས་ཡེ་ཤེས་ཀྱི་ངོ་བོར་ཞུ་ནས་ཚུར་འདུས་པ་རང་གི་སྣ་བུག་གཡས་ནས་སོང་བ་རྩ་
དབུ་མའི་ལམ་བརྒྱུད་དེ། ཐུགས་ཀའི་རལ་གྲིའི་འཆང་བཟུང་གི་དཀྱིལ་འཁོར་གྱི་གཙོ་
བོའི་ཤངས་བུག་ནས་སོང་བ་དེའི་ཐུགས་ཀའི་རལ་གྲིའི་འཆང་བཟུང་གི་དབུས་ཀྱི་མཾ་
ཡིག་ལ་ཐིམ་པས་མཾ་ཡིག་དེ་ཉིད་མདོ་རྒྱུད་ཀུན་ལས་གསུངས་པའི་སྟོབས་དང་མི་
-638 -
འཇིགས་པ་སོགས་བསྐྱེད་པར་བྱེད་པའི་མི་ཤིགས་པའི་ཐིག་ལེ་ཡུངས་འབྲུ་ཙམ་དཀར་
ལ་དམར་བའི་མདངས་ཆགས་པ། ཁ་དོག་སྣ་ཚོགས་པའི་འོད་ཟེར་ལྔ་འབར་བར་གྱུར་
པ་ལ་སེམས་བཟུང་། དེ་ནས་ཐིག་ལེ་དེ་ལས་འོད་འཕྲོས་པས་ནང་ནས་ཕྱིར་རིམ་གྱིས་
འོད་གསལ་བར་བྱས། དེ་ཡང་ཐོག་མར་ཐིག་ལེ་རང་གི་རྟེན་རལ་གྲི་དང་། དེ་ལས་ཕྱིར་
བྱུང་ནས་ཡེ་ཤེས་སེམས་དཔའི་ལུས་ཀྱི་ནང་དང་། དེའི་ཕྱི་དང་། དེའི་འཁོར་བཅོ་བརྒྱད་
དང༌། རྟེན་གཞལ་ཡས་ཁང་ཆོས་འབྱུང་དང་བཅས་པ་དང༌། དེའི་རྟེན་རལ་གྲི་དང་
བཅས་པ་གསལ་བར་བྱས། དེ་ལས་ཀྱང་ཕྱིར་བྱུང་བས་རང་ཉིད་དཀྱིལ་འཁོར་གྱི་གཙོ་
བོ་དམ་ཚིག་སེམས་དཔའི་ལུས་ཀྱི་ནང་ཐམས་ཅད་གསལ་བར་བྱས་ཏེ། མཐེ་བོའི་རྩ་བ་
ལ་སོགས་པ་གནས་བཅུ་དྲུག་ན་གནས་པའི་བྱང་སེམས་དཀར་པོ་སྒྲ་ཡིག་བཅུ་དྲུག་གི་
གཟུགས་སུ་གནས་པ་བཀུག་ནས། གནས་སོ་སོ་ནས་རྩའི་ལམ་བརྒྱུད་དེ་འོངས་པ་ཡེ་
ཤེས་སེམས་དཔའི་དཀྱིལ་འཁོར་གྱི་གཙོ་བོའི་ཐུགས་ཀའི་མི་ཤིགས་པའི་ཐིག་ལེ་ལ་
ལྷག་མ་མ་ལུས་པར་ཐིམ་པར་བསམས་ལ་སེམས་བཟུང་། དེ་ནས་ཐིག་ལེ་དེ་ཉིད་ཀྱི་
ནང་དུ་ཆོས་འབྱུང་བསྐྱེད་པ་ནས་བཟུང་སྟེ་བདུད་རྩི་མྱང་བའི་བར། ཏིང་འཛིན་གྱིས་
སྐད་ཅིག་མ་བསྒོམས་ནས། དེའི་དབུས་ཀྱི་དམ་ཚིག་སེམས་དཔའི་ཐུགས་ཀར་ཡང་ཡེ་
ཤེས་སེམས་དཔའ་དང་དེའི་ཐུགས་ཀར་ཕྱག་མཚན་གྱི་འཆང་བཟུང་གི་དབུས་སུ་ཟླ་
གདན་ལ་རང་སྣང་གི་ཐིག་ལེ་ཡེ་ཤེས་ལྔའི་རང་བཞིན་འོད་ཟེར་རྣམ་པ་ལྔ་འབར་བ་
མཚན་མ་ཐམས་ཅད་ཀྱིས་མ་སྤྲོས་པའི་ངོ་བོར་བསྒོམས་ལ་སེམས་བཟུང་། དེ་ནས་ཡང་
ཐིག་ལེ་དེ་ལས་འོད་ཟེར་འཕྲོས་པས་རང་གི་རྟེན་དང་། དེ་གནས་པའི་ཡེ་ཤེས་སེམས་
དཔའི་ནང་དང་ཕྱི་དང་ཡེ་ཤེས་སེམས་དཔའ་དེ་གནས་པའི་དམ་ཚིག་གི་སེམས་དཔའ་
-639.



དང༌། དེའི་འཁོར་དང༌། རྟེན་གཞལ་ཡས་ཁང་ཆོས་འབྱུང་དང་བཅས་པ་དང༌། དེ་
གནས་པའི་མི་ཤིགས་པའི་ཐིག་ལེ་དང་རལ་གྲི་དང་། དེ་གནས་པའི་དཀྱིལ་འཁོར་བར་
མའི་གཙོ་བོ་དང་། དེའི་འཁོར་གཞལ་ཡས་ཁང་དང་བཅས་པ་དང་། དེའི་རྟེན་རལ་གྲི་
རྣམས་དང་། དེ་ནས་རང་གི་གནས་བཅུ་དྲུག་པོ་གསལ་བར་བྱས་ནས་ཡི་གེ་བཅུ་དྲུག་
སྔར་ལྟར་བཞག་པའི་འོད་ཟེར་རང་གི་ལུས་ལས་ཕྱིར་བྱུང་བས། རང་དམ་ཚིག་སེམས་
དཔའི་ལུས་ཀྱི་ཕྱི་དང་། འཁོར་བཅོ་བརྒྱད་དང་། རྟེན་གཞལ་ཡས་ཁང་ཆོས་འབྱུང་ར་བ་
མེ་རི་དང་བཅས་པ་གསལ་བར་བྱས་ཏེ། ཕྱོགས་བཅུ་ཀུན་གྱི་བདེ་བར་གཤེགས་པ་
ཐམས་ཅད་ཀྱི་སྤྱན་སྔར་གཤེགས་ཏེ་བདུད་རྩི་ཞུས་པ་དེ་རྣམས་ཀྱིས་ཀྱང་གནང་བས།
འོད་ཟེར་དེ་རྣམས་བདེ་བར་གཤེགས་པ་རྣམས་ཀྱི་ཞལ་ནས་ཞུགས་ཏེ། དེ་རྣམས་ཀྱི་
ཐུགས་ཀའི་མི་ཤིགས་པའི་ཐིག་ལེ་ལས། ཆ་ཤས་ལྔའི་ཡི་གེ་ཀྱི་གྱི་གཟུགས་སུ་གནས་
པའི་བདུད་རྩི་བླངས་ནས་དེ་རྣམས་ཀྱི་རྡོ་རྗེའི་ལམ་ནས་བྱུང་སྟེ། བདུད་རྩི་འོ་མའི་
མདོག་དང་རྒྱུན་ལྟ་བུ་ཕྱོགས་བཅུ་ཀུན་ནས་འོང་བ་དེས། ཁམས་གསུམ་གྱི་སེམས་ཅན་
ཐམས་ཅད་དང་། ཐེག་པ་གསུམ་གྱི་བྱང་སེམས་དང་ཉན་རང་ཐམས་ཅད་ལ། སྣོད་ཀྱི་
འཇིག་རྟེན་ཐམས་ཅད་བྱང་ཆུབ་ཀྱི་སེམས་ཀྱི་ངོ་བོའི་བདུད་རྩིར་ཞུ་བར་བྱས་པ། དམ་
ཚིག་སེམས་དཔའི་དཀྱིལ་འཁོར་གྱི་བསྲུང་བའི་འཁོར་ལོ་ལ་ཐིམ། དེ་ཡང་དེ་བཞིན་དུ་
ཞུ་ནས་ཆོས་འབྱུང་དང་། དེ་ཡང་རྟེན་གྱི་འཁོར་ལོ་དང༌། དེ་ཡང་འཁོར་བཅོ་བརྒྱད་པོ་
དང༌། དེ་ཡང་བདག་དང་། བདག་ཉིད་ཀྱང་དེ་བཞིན་དུ་འོད་དུ་ཞུ་ནས་མི་སྣང་བར་གྱུར་
ཏེ། ཡེ་ཤེས་སེམས་དཔའི་དཀྱིལ་འཁོར་གྱི་གནས་ཕྱག་མཚན་དང༌། དེའི་ནང་གི་རྟེན་
དང༌། བརྟེན་པ་འཁོར་གྱི་ལྷ་དང༌། དེའི་གཙོ་བོ་ཡེ་ཤེས་སེམས་དཔའ་དང་དེ་ཐུགས་
- 640-
ཀའི་རལ་གྲི་ལ་བསྡུས་ཏེ། རལ་གྲི་དེ་དང་དེའི་ལྟེ་བའི་མི་ཤིགས་པའི་ཐིག་ལེ་ལ་སེམས་
བཟུང་ཞིང་མཐར་ཕྱག་མཚན་དེ་ཡང་བསྡུས་ཏེ་མི་ཤིགས་པའི་ཐིག་ལེ་འབའ་ཞིག་ལ་
སེམས་བཟུང་བར་བྱའོ། །དེ་ནས་ཡང་མི་ཤིགས་པའི་ཐིག་ལེ་དེ་ཉིད་ཀྱང་། དེའི་ནང་གི་
ཆོས་འབྱུང༌། གཞལ་ཡས་ཁང་འཁོར་དེ་རྣམས་ཀྱང་གཙོ་བོ་དང་། དེ་ཡང་དེའི་ཡེ་ཤེས་
སེམས་དཔའ་དང་། དེ་ཡང་དེའི་ཐུགས་ཀའི་ཕྱག་མཚན་དང་། དེ་ཡང་དེའི་འཆང་
བཟུང་གི་དབུས་ཀྱི་རང་སྣང་གི་ཐིག་ལེ་ཤིན་ཏུ་ཕྲ་བ་ལ་བསྡུས་ཏེ། དེ་འབའ་ཞིག་ལ་བླ་
མའི་མན་ངག་གིས་སེམས་ཡང་དང་ཡང་དུ་བཟུང་བར་བྱའོ། །དེ་ནས་ཡང་ནང་ནས་
རིམ་གྱིས་ཕྱིར་སྤྲོས་ཏེ་སྔར་ལྟར་མི་ཤིགས་པའི་ཐིག་ལེའི་ནང་གི་རྟེན་བརྟེན་པ་དང་། མི་
ཤིགས་པའི་ཐིག་ལེ་གང་ལ་གནས་པའི་ཡེ་ཤེས་སེམས་དཔའི་རྟེན་བརྟེན་པ་དང་། རང་
དམ་ཚིག་སེམས་དཔའི་རྟེན་བརྟེན་པ་དང༌། སྣོད་དང་བཅུད་ཐམས་ཅད་སྔར་ལྟར་གྲུབ་
པར་བྱས་ནས། བདེར་གཤེགས་རྣམས་ཀྱི་བདུད་རྩི་ཞུ་བ་དང་། དེས་སྣོད་བཅུད་ཐམས་
ཅད་བྱང་ཆུབ་ཀྱི་སེམས་ཀྱི་བདུད་རྩི་ཞུ་བ་ཕྱི་ཡི་སྲུང་འཁོར་ནས་བརྩམས་ཏེ། དམ་ཚིག་
པའི་རྟེན་བརྟེན་པ་དང༌། ཡེ་ཤེས་པའི་རྟེན་བརྟེན་པ་དང༌། མི་ཤིགས་པའི་ཐིག་ལེའི་
ནང་གི་རྟེན་བརྟེན་པ་ཐམས་ཅད་བསྡུས་ནས་རང་སྣང་གི་ཐིག་ལེ་ལ་སེམས་འཛིན་པའི་
བར་ལུགས་འབྱུང་གིས་སྡུད་པ་དང་། ལུགས་ལྡོག་གིས་སྤྲོས་པ་ཡང་ནས་ཡང་དུ་བྱ་སྟེ།
འདི་ནི་གསང་འདུས་འཕགས་ལུགས་ལ་རྗེས་གཞིག་དང་། རིག་འཛིན་གཉིས་ཀྱིས་མ་
དག་པའི་སྒྱུ་མའི་སྐུ་འོད་གསལ་དུ་སྡུད་པ་དང་གནད་གཅིག་ཡིན་གསུངས་སོ། །དེ་ལྟར་
མི་ཤིགས་པའི་ཐིག་ལེ་འདི་བསྒོམ་པ་ཡང་དང་ཡང་དུ་བྱེད་པ་དེའི་ཚེ་ཡང་ལས་རྒྱ་དང་
སྙོམས་པར་འཇུག་བཞིན་པའི་ངང་ནས་བྱ་དགོས་ལ། ཕུག་རྒྱུ་མ་མཚན་ཉིད་ཚང་བ་དང་
- 641-



ལྷན་ཅིག་ཏུ་སྨོན་པའི་བརྟུལ་ཞུགས་ཟླ་བ་བཅོ་བརྒྱད་ལ་སོགས་པ་སྤྱོད་ཚུལ་ཇི་ལྟར་
བཤད་པ་དེ་ལྟར་བྱས་པས་ས་ཆུ་ལ་ཐིམ་པ་སོགས་ཀྱི་རྟགས་རྣམས་དང་འོད་གསལ་
ཡང་ཡང་འཆར་མོད་ཀྱང་། རེ་ཞིག་དོན་གྱི་འོད་གསལ་གཉིས་མེད་ཡེ་ཤེས་ཐོབ་མི་ནུས་
ལ། ནམ་ཞིག་ན་དོན་གྱི་འོད་གསལ་ཐོབ་ཏུ་ཉེ་བའི་མཚན་མ་མཐོང་བ་ན། ཚེས་བཅོ་ལྔ་
ལྟ་བུའི་སྲོད་ལ་བླ་མ་ལ་ཚོགས་ཀྱི་མཆོད་པ་སྔོན་དུ་འགྲོ་བས། མཚན་ཕྱེད་ན་དབང་
གསུམ་པ་དངོས་དབང་ཞུས་ནས་འོད་གསལ་གྱི་གདམས་པ་ཉན་ནས་བསྒོམས་པས་ཐོ་
རངས་ནམ་མཁའ་གློང་བྱེད་ཀྱི་སྐྱོན་གསུམ་དང་བྲལ་བའི་དུས་སུ། རྣལ་འབྱོར་པ་དེས་
ཀྱང་གོང་དུ་བཤད་པའི་སྙིང་གའི་སྡུད་རིམ་བསྒོམས་པས། ཐོག་མར་ས་ཆུ་ལ་ཐིམ་པའི་
རྟགས་ནས་བཟུང་མཚན་མ་ལྔ་དང་། སྣང་བ་དཀར་ལམ་དམར་ལམ་ནག་ལམ་གསུམ་
གྱི་མཐར་དཔེའི་འོད་གསལ་ཅུང་ཟད་ཤར་བའི་རྗེས་སུ་འོད་གསལ་དེ་ཆོས་ཐམས་ཅད་
ཀྱི་མཐའི་གནས་ལུགས་དེ་བཞིན་ཉིད་ལ་གཉིས་སྣང་ཕྲ་མོས་ཀྱང་བར་མ་ཆོད་པར་ཆུ་
ལ་ཆུ་བཞག་པ་ལྟར་སོང་ནས་ཡང་དག་པའི་མཐའ་མངོན་སུམ་དུ་རྟོགས་པ་དང་དུས་
མཉམ་དུ་མ་དག་པའི་ཡེ་ཤེས་ཀྱི་སྐུ་དེ་ཡང་མེ་ལོང་ལ་ཧ་བཏབ་པའམ། ལྟེང་ཀའི་
འཁྱགས་རོམ་ཆུར་ཞུ་བ་ལྟར་སྟོད་སྨད་རྒྱབ་མདུན་ཐམས་ཅད་ནས་འོད་དུ་ཞུ་སྟེ་སྣང་
བའི་ཐིག་ལེའི་སེམས་དང་རླུང་དོན་གྱི་འོད་གསལ་གྱི་སེམས་དང་བཞོན་པར་གྱུར་པ་དེ་
ལ་ཐིམ་ནས་ནམ་མཁའ་དྭངས་པ་ལ་སྤྲིན་དེངས་པ་བཞིན་དུ་འགྱུར་ཞིང་། དེ་ནས་
མཉམ་གཞག་དེ་ལས་ལྡང་བར་རྩོམ་པ་ན། ལུགས་ལྡོག་གི་ཉེར་ཐོབ་ཤར་བ་དང་དུས་
མཉམ་དུ་མཉམ་བཞག་དེའི་བཞོན་པར་གྱུར་པའི་རླུང་འོད་ཟེར་ལྔ་པས་ཉེར་ལེན་དང༌།
འོད་གསལ་གྱི་སེམས་དེས་ལྷན་ཅིག་བྱེད་རྐྱེན་བྱས་པ་ལ་བརྟེན་ནས། དག་པའི་སྒྱུ་མའི་
- 642 -
སྐུའམ་ཤིན་ཏུ་དག་པའི་ཡེ་ཤེས་ཀྱི་སྐུའམ་རྫོགས་པ་ཆེན་པོ་ཡེ་ཤེས་སྤྱི་ཡི་གཟུགས་ཞེས་
བྱ་བ་རྟེན་དང་བརྟེན་པར་བཅས་པ་ཡོངས་སུ་རྫོགས་པའི་རྡོ་རྗེའི་སྐུ། ཕུང་པོ་རྙིང་པའི་ཕྱི་
ནང་གང་རུང་དུ་འགྲུབ་པར་འགྱུར་ཏེ། ཞལ་ལུང་ལས། རང་གི་དབང་པོ་དེར་བཟུང་
ནས། །ས་ཡི་དཀྱིལ་འཁོར་ཆུ་ལ་ཞུགས། །ཞེས་པ་ནས། འདི་ནི་ཡང་དག་གོམས་བྱས་
པས། །མི་གནས་མྱ་ངན་འདས་པ་ཆེ། །ཐབས་ཀུན་གྱི་ནི་བསྒྲུབ་བྱ་མཆོག །རྡོ་རྗེ་འཆང་
བ་ཆེན་པོར་ཐོབ། །འདི་ནི་ལྷན་ཅིག་སྐྱེས་པ་ཡིས། །ཡེ་ཤེས་འབའ་ཞིག་དབང་བྱས་
ནས། །རིམ་པ་གཉིས་པ་བསྒོམས་པའི་ཐབས། །མི་ཤིགས་ཐིག་ལེ་བསྒོམ་པའོ། །ཞེས་
གསུངས་པ་ལྟར་རོ། །དེ་འདྲ་བའི་ཟབ་པ་དོན་གྱི་འོད་གསལ་དང༌། གསལ་བ་དག་པའི་
ཡེ་ཤེས་ཀྱི་སྐུ་ཟུང་དུ་འཇུག་པ་དེ་གཉིས་སོ་སོ་དང་ཟུང་དུ་འཇུག་པ་དེའི་མིང་གི་རྣམ་
གྲངས་ནི། འདི་ཉིད་ལས། རྣམ་གྲངས་དག་ཀྱང་ཡོངས་སུ་བསྟན། །དེ་བཞིན་ཉིད་དང་
ཡང་དག་མཐའ། །ཞེས་པ་ནས། དེར་ནི་དེ་བཞིན་ཉིད་དག་ལས། །གཞན་ནི་ཅི་ཡང་མ་
གསུངས་སོ། །ཞེས་པ་ལྟར་རོ། །གསུམ་པ་འབྲས་བུ་མངོན་དུ་བྱེད་པའི་ཚུལ་ནི། ཞལ་
ལུང་ལས། བདག་ཉིད་ཅན་དེས་སྒྲུབ་པའི་མཆོག །ཇི་སྐད་གསུངས་པ་བརྩམ་པར་བྱ།།
ལྷ་མོ་ཀླུ་མོ་གནོད་སྦྱིན་མོ། །མི་མོ་མིའམ་ཅི་མོའམ། །མཁའ་འགྲོ་མ་ལ་སོགས་པ་
རྣམས། །རང་གི་ནུས་པས་བརྩམ་པར་བྱ། །སྨྱོན་པའི་བརྟུལ་ཞུགས་ལ་སོགས་པས། །
ཟླ་དྲུག་སོགས་པར་རབ་ཏུ་འབད། །དེ་ཡི་རྗེ་བཙུན་ཡིག་མེད་པ། །དཔལ་ལྡན་སངས་
རྒྱས་ཀུན་ངོ་བོ། །རྡོ་རྗེ་འཛིན་པ་ཐམས་ཅད་གནས། ། ཞེས་པ་ནས། འདི་ནི་རང་བྱུང་
བཅོམ་ལྡན་འདས། །གཅིག་པུ་རབ་ཏུ་ཆེ་བའི་ལྷ། །ལྷག་པའི་ལྷ་ཞེས་བྱ་བ་ནི། །བཅུ་
གསུམ་པ་ཞེས་བྱ་བར་བཤད། །ཅེས་པའི་བར་དང་། གྲོལ་བའི་ཐིག་ལེ་ལས་ཀྱང༌། དེ་
• 643 -



འདྲའི་སྤྱོད་པ་ལ་གནས་པ། །ཞེས་པ་ནས། སངས་རྒྱས་ཀུན་གྱི་བསྒྲུབ་བྱའོ། །ཞེས་དང་
དེའི་འགྲེལ་བ་ལས་ཀྱང༌། དེ་འདྲའི་སྤྱོད་པ་ཞེས་པ་ནི། གོང་དུ་གསུངས་པའི་སྤྱོད་པ་
དང༌། རིག་པ་གསང་བའི་བརྟུལ་ཞུགས་དང་མཚན་མ་བཞི་མངོན་དུ་གྱུར་བའི་རྣལ་
འབྱོར་པ་དེས་ཟླ་བ་དྲུག་ལ་སོགས་པར་གནས་པས་སྐད་ཅིག་གིས་ནི་ཞེས་པ་ནི་རང་གི་
རིགས་ཀྱི་བུ་མོ་དང་ལྷན་ཅིག་ཏུ་རྩེ་ཞིང་རོལ་པའི་ལྷན་ཅིག་སྐྱེས་པའི་དགའ་བའི་ཡན་
ལག་དང་བཅས་པའི་དུས་ཞེས་སོ། །སྦྱོར་བ་བདུན་རྟོགས་ནས་ཞེས་པ་ནི་དགའ་བའི་
སྦྱོར་བ་གཉིས་དང༌། དགའ་བ་བར་མའི་སྦྱོར་བ་གཉིས་དང་། དགའ་བྲལ་གྱི་སྦྱོར་བ་
གཅིག་དང་། གསུམ་གྱི་སྦྱོར་བ་གཉིས་ཏེ་བདུན་རྟོགས་པའོ། །དེ་རྟོགས་ནས་འཁོར་བ་
ཇི་སྲིད་ཡོད་པ་དེ་སྲིད་ཀྱི་བར་དུ་རོ་མྱང་བའི་མཚན་ཉིད་བརྒྱད་བརྟག་པ་དང་གཅིག་པ་
དང་བསིལ་བ་དང་མི་གདུང་བ་དང་། བདེ་བ་དང་དྲི་མ་མེད་པ་དགའ་བ་དང་ཡིད་བདེ་
བ་དང་ལྡན་པར་གྱུར་པ་དེས་ལ་ནི་ཡང་དག་པའི་ཡེ་ཤེས་དབང་དུ་གྱུར་པའི་རྣལ་འབྱོར་
པ་སྟེ་མཐར་ཐུག་པའོ། །ཇི་ལྟ་བུ་ཞེ་ན། བྱ་བ་བྱས་པའི་ཞེས་པ་ལ་སོགས་པའོ། །ཞེས་
གསུངས་པ་ལྟར་ཟབ་གསལ་གཉིས་མེད་སློབ་པའི་ཟུང་འཇུག་ལ་གནས་པ་དེས་ཡང་
དག་པའི་ཡེ་ཤེས་དབང་དུ་གྱུར་པ་མཐར་ཐུག་པའི་མི་སློབ་པའི་ཟུང་འཇུག་མཚན་གྱི་
རྣམ་གྲངས་བྱ་བ་བྱས་པ་ནས། བདག་པོ་རྡོ་རྗེ་འཆང་ཞེས་པའི་བར་དང་ལྡན་པ་དེ་
མངོན་དུ་བྱ་བའི་ཕྱིར་རི་དྭགས་གཤོར་བ་དང་ཕྱག་རྒྱ་དང་སྙོམས་པར་འཇུག་པ་དང་།
གདུལ་བྱ་ལ་ཆོས་སྟོན་པ་སོགས་བརྟུལ་ཞུགས་ཀྱི་སྤྱོད་པ་ཟླ་བ་དྲུག་ལ་སོགས་པ་སྤྱད་
པས་མི་སློབ་པའི་ཟུང་འཇུག་མངོན་དུ་འགྱུར་བའི་མཚན་མ་བརྟན་པོ་མཐོང་བ་ན། ཚེས་
བཅོ་ལྔ་ལྟ་བུའི་ཐོ་རངས་རིག་མ་དང་སྙོམས་པར་འཇུག་བཞིན་པའི་མུ་ནས་ཆོས་ཐམས་
- 644 -
ཅད་སྟོང་པ་ཉིད་ཀྱི་གནས་ཚུལ་ལ་མཉམ་བར་བཞག་པས་སྐད་ཅིག་གིས་སྦྱོར་བ་བདུན་
རྟོགས་པའི་ཡེ་ཤེས་སློབ་པ་མཐའི་དོན་གྱི་འོད་གསལ་དེས་ཤེས་སྒྲིབ་ཀྱི་དངོས་གཉེན་
བྱས་ནས་དེའི་མཇུག་ཐོག་ཏུ་རོ་མྱང་གི་མཚན་ཉིད་བརྒྱད་དང་ལྡན་པ་མཐར་ཐུག་པའི་
མི་སློབ་པའི་ཟུང་འཇུག་སྐུ་གསུམ་གྱི་བདག་ཉིད་ཅན་ཐོབ་ནས་སྤྲུལ་སྐུ་བྱེ་བ་ཐེར་འབུམ་
ལ་སོགས་པའི་གྲངས་ཀྱིས་མི་ཆོད་པ་ཅིག་ཅར་དུ་སྤྲོ་བ་སོགས་ལྷུན་གྱིས་གྲུབ་ཅིང་རྒྱུན་
མི་འཆད་པའི་འཕྲིན་ལས་ཀྱིས་ནམ་མཁའ་ཇི་སྲིད་གནས་ཀྱི་བར་དུ་འགྲོ་བའི་རེ་བ་སྐོང་
བ་ལ་ཡིད་བཞིན་གྱི་ནོར་བུ་ལྟར་འགྱུར་བ་ལགས་སོ། །དེ་ལྟར་ལུགས་འདིའི་རྫོགས་
རིམ་གྱི་དམིགས་པ་ཐུན་མོང་མ་ཡིན་པ་སྐྱོང་ཚུལ་གྱི་ངོ་བོ་ཙམ་བསྡུས་ནས་བསྟན་པ་འདི་
ནི་རྗེ་བཙུན་རང་གི་བཀའ་སློབ་དཔོན་གྱིས་བསྡུས་པ་ཞལ་ལུང་རྩ་འགྲེལ་དང་། གྲོལ་
པའི་ཐིག་ལེ་རྩ་འགྲེལ་ལས་ཇི་ལྟར་འབྱུང་བ་ལྟར་རྗེ་རིན་པོ་ཆེའི་གསུང་རབ་སྔགས་
རིམ་ཆེན་མོ་དང་རིམ་ལྔ་གསལ་སྒྲོན་དང༌། བླ་མ་རྣམས་ལས་དངོས་སུ་ཐོབ་པའི་མན་
ངག་རྣམས་བསྟུན་ནས་འགོད་པ་ཡིན་ལ། འོན་ཀྱང་འདིར་རྩ་འགྲེལ་རྣམས་ཀྱི་ཚིག་ཟིན་
ལ་སྤྱོད་པ་ཟླ་བ་དྲུག་ལ་སྤྱོད་པ་ཡེ་ཤེས་ཅུང་ཟད་དབང་བའི་སྐབས་ལ་བཤད་པ་འདི་ནི་
སློབ་པའི་ཟུང་འཇུག་པས་མི་སློབ་པའི་ཟུང་འཇུག་གི་ཉེ་རྒྱུའི་སྤྱོད་པ་ལ་བཤད་པ་དང་།
རྩ་འགྲེལ་དུ་སྦྱོར་བ་བདུན་རྟོགས་ནས་རོ་མྱང་བརྒྱད་དང་ལྡན་པ་སོགས་མཚན་གྱི་རྣམ་
གྲངས་ཡེ་ཤེས་པ་ཡང་དག་པར་དབང་བ་བདེན་གཉིས་དབྱེར་མེད་ཐོབ་པའི་སྐབས་ལ་
བཤད་པ་སོགས་འདི་ན་འབྲས་བུའི་སྐབས་ལ་བཤད་པ་རྣམས་འགལ་བ་མ་ཡིན་ཏེ། སྒྱུ་
ལུས་པ་དོན་གྱི་འོད་གསལ་གྱི་ཆེད་དུ་སྤྱོད་པ་བྱེད་པ་དང་། སློབ་པའི་ཟུང་འཇུག་པས་ནི་
སློབ་པའི་ཟུང་འཇུག་གི་ཆེད་དུ་སྤྱོད་པ་བྱེད་ཚུལ་མཚུངས་པའི་ཕྱིར་དང་། མཚན་གྱི་རྣམ་
- 645 -



གྲངས་རྡོ་རྗེ་འཆང་སོགས་སློབ་པ་དང་མི་སློབ་པའི་ཟུང་འཇུག་གཉིས་ཀ་ལ་འདྲ་བར་
ཡང་ཡང་གསུངས་པའི་ཕྱིར་རོ། །སྙིང་ཐག་པ་ནས་ཆོས་འདི་ལ་བློ་གཏད་ནས་སྦྱོང་རྒྱུ་
ཡིན་ན་ནི་འདིར་ཡི་གེར་བྲིས་པ་ཙམ་ཞིག་གིས་གར་ཡང་མི་ཕྱིན་པས་བླ་མ་མཁས་པ་
ལས་རིམ་གཉིས་ཀྱི་གདམས་པ་ཡང་དང་ཡང་དུ་ཉན་པ་དང༌། རིམ་ལྔ་གསལ་སྒྲོན་
སོགས་རྗེ་རིན་པོ་ཆེ་ཡབ་སྲས་ཀྱི་ལེགས་བཤད་རྣམས་ལས་ཞིབ་ཆ་མཐའ་དག་ཤེས་
པར་བྱེད་དགོས་སོ། །
གསུམ་པ་རྫོགས་རིམ་ཡོངས་སུ་རྫོགས་པ་ཚེ་དེ་ལ་བསྒོམ་མི་ནུས་པས་འཕོ་བ་
ཉམས་སུ་ལེན་ཚུལ་ནི། ཞལ་ལུང་ལས། ད་ནི་རང་ཉིད་བྱིན་བརླབས་པའི། །རིམ་བ་
འདི་ནི་རྣལ་འབྱོར་བ། །བྱ་བས་བསྐལ་པ་འགའ་ཞིག་ལ། །ཡང་དག་ཏུ་ནི་བཤད་པར་
བྱ། །ཞེས་པ་ནས། གལ་ཏེ་སྐུ་གསུམ་མ་གྲུབ་ན། །རིག་པ་འཛིན་པའི་གཙོར་འགྱུར་ཏེ།།
རིམ་གྱིས་ཕྱག་རྒྱ་ཆེན་པོར་འགྱུར། །ཞེས་པའི་བར་གྱིས་འཕོ་བ་ཉམས་སུ་ལེན་པའི་
གང་ཟག་དང་། དུས་ནམ་གྱི་ཚེ་ཉམས་སུ་ལེན་པ། ཉམས་སུ་ལེན་པའི་སྔོན་འགྲོ་དངོས་
གཞི་ཕན་ཡོན་དང་བཅས་པ་སྟོན་པ་རྣམས་མདོར་བསྡུས་ནས་བཤད་ན། རྫོགས་རིམ་
གྱི་སྒོ་ནས་ཡེ་ཤེས་ལ་ཡང་དག་པར་དབང་བའི་རྟོགས་པ་ཚེ་དེར་རྒྱུད་ལ་སྐྱེ་མི་ནུས་ལ།
འདིའི་བུམ་དབང་སོགས་ཐོབ་ཅིང་བསྐྱེད་རིམ་དང་རྫོགས་རིམ་གྱི་ཆ་འགའ་ཞིག་ཉམས་
སུ་ལེན་ནུས་པ། དམ་ཚིག་དང་སྡོམ་པ་དག་ཅིང་ཐུན་བཞིའི་རྣལ་འབྱོར་ལ་འབད་པའི་
སྒྲུབ་པ་པོས་རང་ཉིད་འཆི་བའི་མཚན་མ་ལྷ་འཁྲུགས་པ་དང་འབྱུང་བ་འཁྲུགས་པ་
སོགས་མཐོང་ནས་འཆི་སླུ་ལ་སོགས་པས་བཟློག་མ་ནུས་ཤིང་། ཧ་ཅང་ནད་ཀྱིས་ཟུངས་
ཟད་པ་མ་ཡིན་པ་དེའི་ཚེ་འཕོ་བའི་ལས་ལ་སྦྱར་བར་བྱའོ། །དེ་ཡང་དབང་པོའི་སྒོ་གང་
ནས་རྣམ་ཤེས་འཕོས་ནས། འགྲོ་བ་གང་དུ་སྐྱེ་བ་ཤེས་པར་བྱས་ནས་སྒོ་ངན་པ་ནས་འཕོ་
བ་བཀག་དགོས་པས། དཔྲལ་བ་ནས་རྣམ་ཤེས་འཕོ་ན་གཟུགས་ཁམས་པའི་ལྷར་སྐྱེ།
ལྟེ་བ་ནས་འཕོ་ན་འདོད་ལྷ་དང༌། སྤྱི་གཙུག་ནས་འཕོ་ན་གཟུགས་མེད་ཁམས་དང་། སྣ་
བུག་གཉིས་ནས་འཕོ་ན་རི་རབ་ཀྱི་བང་རིམ་ལ་གནས་པའི་རྣམ་ཐོས་སྲས་ལ་སོགས་པ་
གནོད་སྦྱིན་དང༌། རྣ་བའི་བུག་པ་གཉིས་ནས་འཕོ་ན་རིག་པ་འཛིན་པ་དང་མིག་སྨན་
སོགས་གྲུབ་ཆེན་བརྒྱད་འགྲུབ་པའི་རིག་འཛིན་གྱི་རྣལ་འབྱོར་པ་དང་། མིག་གཉིས་
ནས་འཕོ་ན་མིའི་རྒྱལ་པོ་དང༌། ཁ་ནས་འཕོ་ན་ཡི་དྭགས་སུ་སྐྱེ་བ་དང་། ཆུ་ལམ་ཕོ་མོའི་
མཚན་མ་ནས་འཕོ་ན་དུད་འགྲོ་དང་། བཤང་བའི་ལམ་ནས་འཕོ་ན་ཡང་སོས་ལ་སོགས་
པའི་དམྱལ་བར་སྐྱེ་བས་དཔྲལ་བ་ལ་སོགས་པ་དྲུག་ནི་སྒོ་བཟང་པོ་དང་། ཆུའི་ལམ་ལ་
སོགས་པ་གསུམ་ནི་ངན་པའོ། །དེ་ལྟར་ན་ཐོག་མར་རང་ཉིད་བསྐྱེད་རིམ་ཚང་བར་
བསྒོམས་ནས་རང་གི་ཕུང་པོ་ལྔ་ཁམས་བཞི་སྐྱེ་མཆེད་བཅུ་གཉིས་པོ་ཐམས་ཅད་ལ་ཐ་
མལ་གྱི་སྣང་ཞེན་བསལ་ནས། ཕུང་སོགས་རྣམས་ལྷའི་བདག་ཉིད་དུ་མོས་ནས། རང་
གི་ལུས་ཀྱི་དབང་པོའི་སྒོ་རྣམས་གསལ་བཏབ་ལ། རང་གི་སྙིང་གའི་ཧཱུྃ་ཡིག་ལས་སངས་
རྒྱས་ལྔའི་རང་བཞིན་ཧཱུཾ་ཡིག་འཕྲོས་པས་གོང་དུ་སྨོས་པའི་དཔྲལ་བ་ལ་སོགས་པའི་སྒོ་
བདུན་བཀག ཆུ་སྒོར་སུཾ་དཀར་པོ་དང་། བཤང་སྒོར་ཧཱུཾ་སེར་པོ་རྣམས་ཀྱིས་བཀག་ལ།
དེ་ནས་རང་གི་སྤྱི་བོར་སངས་རྒྱས་ལྔའི་ངོ་བོ་རིན་པོ་ཆེ་སྣ་ལྔ་ལས་གྲུབ་པའི་རྡོ་རྗེ་རྩེ་ལྔ་
པ་ཆེ་ཆུང་ཇི་ལྟར་འཚམ་པ་ཞིག་བསྒོམ་ལ། དེའི་ཡར་གྱི་རྩེ་ལྔ་རིགས་ལྔ། མར་གྱི་རྩེ་ལྔ་
ལྷ་མོ་ལྔའི་ངོ་བོ། དེ་ལྟེ་བའི་དབུས་སུ་ཟླ་བའི་དཀྱིལ་འཁོར་གྱི་སྟེང་དུ། ཤིན་ཏུ་ཕྲ་བའི་
རླུང་སེམས་ཀྱི་ངོ་བོ་ཐིག་ལེ་སེར་པོ་བྱང་ཆུབ་ཀྱི་སེམས་ཀྱི་རང་བཞིན་གྱི་བདུད་རྩི་
•646-
- 647 -



འཛག་པ་འོད་འཚེར་བ་ཙ་ན་ཀའི་འབྲུ་ཚད་ཙམ་ཞིག་བསྒོམས་པ་ལ་སེམས་བཟུང་བར་
བྱའོ། །དེ་ནས་སྣོད་བཅུད་ཀྱི་ཆོས་ཐམས་ཅད་སྟོང་པ་ཉིད་དུ་བསམ་པ་སྔོན་དུ་འགྲོ་བས་
རང་ཉིད་ལྷར་གསལ་བ་ལ་བསྡུ། རང་ལྷར་གསལ་བ་ཡང་གཟུང་འཛིན་གྱི་རྣམ་རྟོག་
ཐམས་ཅད་དང་བྲལ་བའི་གཉུག་མའི་སེམས་སུ་བསྡུས་ལ། ཤིན་ཏུ་ཕྲ་བའི་རླུང་སེམས་
སྟོང་པ་ཉིད་ཀྱི་རྣམ་པ་ཅན་དེ་ཡང་འདའ་འཕངས་པ་བཞིན་དུ་སྟེང་དུ་སོང་ནས་སྤྱི་བོའི་རྡོ་
རྗེ་རྩེ་ལྔ་པའི་འོག་གི་རྭ་དབུས་མའི་བུག་པ་ནས་ཞུགས་ཏེ་རྡོ་རྗེའི་ལྟེ་བའི་ཟླ་བ་ལ་གནས་
པའི་ཐིག་ལེ་ལ་ཐིམ་པས་ཐིག་ལེ་དེ་ཉིད་དེ་བཞིན་གཤེགས་པ་རྣམས་དང་ལྷ་མོ་རྣམས་
ཀྱི་རང་བཞིན་དུ་བསམ་ལ་དེར་ཡང་དང་ཡང་དུ་སེམས་བཟུང་ངོ་། །དེ་ནས་དཔེར་ན་
རིང་བསྲེལ་འཕར་བ་ལྟར་ཐིག་ལེ་དེ་ཉིད་འཕར་བ་རྡོ་རྗེ་དེའི་ཡར་གྱི་རྭ་དབུས་མའི་སྦུ་གུ་
ནས་འཐོན་ཏེ། དེའི་རྩེ་མོར་སླེབ་པ་ན་ཐིག་ལེ་དེ་གནས་འགྱུར་ནས། སྣ་ཚོགས་པདྨ་
དང་ཟླ་བའི་གདན་ལ་རྡོ་རྗེ་སེམས་དཔའ་སྐུ་མདོག་དཀར་པོ་རིན་པོ་ཆེའི་རྒྱན་ཐམས་
ཅད་ཀྱིས་བརྒྱན་པ་ན་བཟའ་མེད་པ་མཚན་བཟང་པོ་སུམ་ཅུ་སོ་གཉིས་དང་དཔེ་བྱད་
བརྒྱད་བཅུས་སྤྲས་པ། ཡུམ་དང་བཅས་པ་སྐུ་དང་སྦྱོར་མཚམས་ནས་སངས་རྒྱས་དང་
བྱང་ཆུབ་སེམས་དཔའི་ཚོགས་འཕྲོ་ཞིང་འདུ་བར་བསམ་མོ། །དེ་ལྟར་བསྒོམ་ནས་
འདིའི་འགྲེལ་བ་ལས། དེ་ལྟར་འཆི་ཀ་མའི་སེམས་བདེན་པ་གཉིས་སུ་མོས་པ་ནི། རྣམ་
པར་བསྒོམ་པ་མཆོག་སྟེ་དེ་ཁོ་ན་བཞིན་དུ་བྱེད་པའི་ཕྱིར་རོ། །དེ་བས་ན་འཆི་ཀའི་དུས་
སུ་ཡང་དང་ཡང་དུ་ཅི་ནུས་སུ་བསྒོམ་ཞེས་སོ། །ཞེས་གསུངས་པ་ལྟར་རོ། །དེ་ལྟར་
བསྒོམས་པའི་ཕན་ཡོན་ནི་སེམས་ཅན་རྣམས་འཆི་བ་དང་བརྒྱལ་བ་དང་གཉིད་ལོག་པ་
དང་གླལ་བ་དང་འཁྲིག་པའི་དུས་སུ་རླུང་དབུ་མར་འདུས་ནས་མི་རྟོག་བ་ཅུང་ཟད་རེ་སྐྱེ་
- 648-
བ་དེ་ཉིད་གཞིར་བྱས་ནས་བླ་མའི་མན་ངག་གིས་ཡང་ཡང་གོམས་པར་བྱས་པས། འཆི་
དུས་སུ་ལམ་དུས་ཀྱི་ཆོས་སྐུ་དང་། བར་དོ་གྲུབ་ཚེ་ལམ་དུས་ཀྱི་ལོངས་སྐུ་དང་། སྐྱེ་བ་
ལེན་པའི་ཚེ་ལམ་དུས་ཀྱི་སྤྲུལ་སྐུ་མངོན་དུ་བྱེད་ནུས་པ་དང༌། དེ་ལྟར་མ་ནུས་ཀྱང་རིག་
པ་འཛིན་པར་སྐྱེས་ནས་རིམ་གྱིས་ཕྱག་རྒྱ་ཆེན་པོའི་དངོས་གྲུབ་འཐོབ་པར་གསུངས་སོ།།
གང་གི་མཚན་ཙམ་ཐོས་པའང་ཆེས་དཀའ་བ། །རྣལ་འབྱོར་རྒྱུད་ཀྱི་མཐར་ཐུག་གསང་
འདུས་ཞེས། །ས་གསུམ་འགྲོ་བ་ཀུན་གྱི་སྒྲོན་མེ་གཅིག །དཀྱིལ་འཁོར་བདག་པོས་ཡེ་
ཤེས་ཞབས་ལ་སྩལ། །དེ་ཉིད་ལྗོངས་འདིར་དཱི་པཾ་ཀ་ར་དང༌། །འཇིག་རྟེན་མིག་གཅིག་
རིན་ཆེན་བཟང་པོ་སོགས། །སྔོན་བྱོན་མཁས་གྲུབ་དུ་མས་རྒྱས་མཛད་པ། །སླར་ཡང་
ཡབ་རྗེ་དམ་པས་གསལ་བར་མཛད། །དེ་ཉིད་ནུབ་ལ་མངོན་དུ་ཕྱོགས་པའི་ཚེ། །རྡོ་རྗེ་
འཆང་དངོས་ཤཱི་ལའི་མཚན་ཅན་སོགས། །ཡོངས་འཛིན་དུ་མ་ཚུལ་བཞིན་བསྟེན་པའི་
མཐུས། །ལུགས་འདིའི་གནད་དོན་ཕྱོགས་ཙམ་གོ་བ་རྙེད། །དེ་ལྟ་མོད་ཀྱི་ཉམས་མྱོང་
སྙིང་པོས་དབེན། །དེ་ཕྱིར་ཚིག་སྤྱིའི་འཕྲེང་བས་ཅི་ཞིག་འགྲུབ། །དེང་དུས་ལེགས་
བཤད་གླེགས་བམ་མུན་མཚམས་བསྡམས། །གསང་སྔགས་ལྟར་སྣང་བཙོག་ཆུས་
འཇིག་རྟེན་གང་། །མཁས་རློམ་ཕལ་ཆེར་ང་རྒྱལ་རི་བོས་ནོན། །བརྩོན་ལྡན་ཕལ་ཆེར་
བློ་མིག་མུན་པས་བསྒྲིབས། །ཆོས་འདོད་ཕལ་ཆེར་ལོག་པའི་བཤེས་ཀྱིས་བསླུས། །
རྒྱལ་བ་རང་ཉིད་དངོས་སུ་བྱོན་གྱུར་ཀྱང་། །དྲི་མེད་བསྟན་པ་འཕེལ་ཞིང་རྒྱས་པ་དཀའ།
དེ་ཕྱིར་ལང་ཚོ་སྨིན་པའི་ཐ་མ་འདིར། །གཅིག་པུར་དབེན་པའི་གནས་སུ་གནས་པར་སྤྲོ།
སླུ་མེད་རིན་ཆེན་རྣམ་གསུམ་གཙུག་ཏུ་ཁུར། །དཀར་ནག་ལས་ཀྱི་འབྲས་བུའི་གནས་
ཚུལ་དང་། །མི་རྟག་བསླུ་ཆོས་འཁོར་བའི་ངང་ཚུལ་དང་། །ཕ་མ་མགོན་མེད་རྣམས་ཀྱི་
-649-



བདེ་སྡུག་རྣམས། །བསམས་ནས་རིན་ཆེན་སེམས་མཆོག་བསྐྱེད་ལ་སྨོན། །ཐུན་མོང་
ལམ་གྱི་རང་བཞིན་ལུས་མཛེས་ལ། །དམ་ཚིག་སྡོམ་པའི་དབང་པོ་མ་ཉམས་ཤིང་། །
རིམ་གཉིས་ཟབ་མོའི་རྒྱན་གྱིས་ལེགས་སྤྲས་ནས། །འགྲོ་བ་ཀུན་གྱི་མགོན་སྐྱབས་བྱེད་
བར་སྨོན། །སྣོད་ཀྱི་སྐྱོན་གསུམ་ལྡན་པའི་འགྲོ་བ་ལ། །ལེགས་པར་བཤད་པས་ཕན་
པར་ཆེས་དཀའ་ཡང༌། །རང་བློ་མཁས་པའི་གཞུང་ལ་གོམས་པ་དང༌། ། དོན་གཉེར་
སློབ་མས་བསྐུལ་ཕྱིར་ཚུལ་འདིར་འབད། །འདི་ན་མ་བཤད་ལོག་བཤད་ཧ་ཅང་བཤད།
ནོར་འཁྲུལ་ཉེས་པའི་ཚོགས་རྣམས་ཅི་མཆིས་པ། །ཐམས་ཅད་དཀྱིལ་འཁོར་ལྷ་ཚོགས་
ཆོས་སྲུང་དང༌། །དཔང་གྱུར་མཁས་པའི་ཚོགས་ལ་སྙིང་ནས་བཤགས། །འདིས་མཚོན་
དུས་གསུམ་དགེ་བའི་འབྲས་བུ་ཀུན། །བསྟན་དང་འགྲོ་བ་ཀུན་ལ་ཕན་ཕྱིར་བསྔོ། །དེ་
ཡི་མཐུ་ལས་མཁའ་མཉམ་ལུས་ཅན་ཀུན། །ཀུན་མཁྱེན་སངས་རྒྱས་ཡེ་ཤེས་མྱུར་ཐོབ་
ཤོག །བདག་ཀྱང་དེང་ནས་ཚེ་རབས་ཐམས་ཅད་དུ། །བདེ་ལེགས་རྩ་བ་རྡོ་རྗེ་སློབ་
དཔོན་གྱིས། །དགྱེས་བཞིན་རྗེས་སུ་བཟུང་བའི་བཀའ་དྲིན་མཐུས། །མདོ་སྔགས་ལམ་
རྣམས་སྒྲུབ་པ་མཐར་ཕྱིན་ཤོག །རྒྱལ་བས་ལུང་བསྟན་རྒྱལ་བ་རྒྱ་མཚོའི་གནས། །རྭ་
སྒྲེང་དཔལ་གྱི་སྐྱེད་ཚལ་ཉམས་དགའ་བར། །བསླབ་གསུམ་པདྨོའི་ཚལ་རབ་རྒྱས་པ་
ལ། །རྣམ་དག་འདུས་སྡེ་དགའ་བས་རྟག་རོལ་ཤོག །འཇམ་དཔལ་རྡོ་རྗེའི་རིམ་གཉིས་
རིན་ཆེན་འཕྲེང་། །རིས་མེད་མཁས་པའི་མགྲིན་པར་གཟི་འབར་ཞིང༌། །གཟུར་གནས་
བློ་ལྡན་ཡིད་ཀྱིས་དགའ་བསྐྱེད་ལ། །སྲིད་ཞིའི་རྒུད་པ་རྟག་ཏུ་སེལ་བར་ཤོག །ཆོས་
འདིའི་གཉེར་ཁ་ཇོ་བོ་ཡབ་སྲས་ཀྱི། །བཀའ་སྲུང་དགུ་བཅུ་རྩ་གཉིས་གྲི་གུག་གཉིས། །
ལག་འགྲོའི་དབང་པོ་གཉིས་དང་འཕྱིང་དཀར་བར། །གཏད་དོ་མ་གཡེལ་དར་ཞིང་རྒྱས་
པར་མཛོད། །གསུང་རབ་ཀུན་གྱི་སྙིང་པོ་བསླབ་པ་གསུམ། །རྒྱུད་སྡེ་ཀུན་གྱི་ཡང་སྙིང་
རིམ་པ་གཉིས། །མ་ནོར་ཡོངས་སུ་རྫོགས་པའི་ཞྭ་སེར་བསྟན། །ཕྱོགས་དུས་ཀུན་ཏུ་
དར་ཞིང་རྒྱས་པར་མཛོད། །སྲིད་ན་དཀོན་པའི་དམ་པ་ཞབས་བརྟན་ཞིང་། །སྲིད་པའི་
མིག་གཅིག་མི་དབང་བསོད་ནམས་མཚན། །སྲིད་པ་གསུམ་གྱི་ཁྱོན་ལ་དབང་བསྒྱུར་
ཞིང༌། །སྲིད་པའི་ཕྱི་མཐའ་ཇི་སྲིད་ཞབས་བརྟན་མཛོད། །རྟེན་འབྲེལ་བསླུ་བ་མེད་པའི་
ནུས་པ་དང༌། །ལྟོས་གྲུབ་ཟབ་གསལ་གཉིས་མེད་བྱིན་རླབས་ཀྱིས། །སྣང་སྟོང་ཟུང་
འཇུག་སྨོན་པའི་གནས་རྣམས་ཀུན། །མི་འགྱུར་བདེ་ཆེན་ངང་དུ་གྲུབ་གྱུར་ཅིག །
ཅེས་པ་འདི་ནི་དཔལ་རྭ་སྒྲེང་གི་འདུས་ཚོགས་སྤྱི་དང༌། ཁྱད་པར་དུ་བསླབ་པ་གསུམ་གྱིས་
རྒྱུད་ཕྱུག་པ་བླ་མ་བློ་བཟང་ཤེས་རབ་དང་། ཇོ་བོ་ཡབ་སྲས་ཀྱི་རྣམ་ཐར་ལ་མི་ཕྱེད་པའི་དད་བ་ཅན་
གཉེར་པ་ངག་དབང་བསམ་འཕེལ། དཔལ་ལྡན་སྨད་རྒྱུད་གྲྭ་ཚང་གི་རིག་པ་འཛིན་པ་སྔགས་རམ་
པ་ལྷུན་གྲུབ་དཔལ་འབར་དང་། བློ་བཟང་དོན་གྲུབ་རྣམ་པ་གཉིས་ཀྱིས་ཡང་དང་ཡང་བསྐུལ་བ་
ལ་བརྟེན་ནས། ཕྱག་ན་པད་དཀར་འཛིན་པ་འཕགས་པ་ལྷ་རྒྱལ་བ་རྒྱ་མཚོའི་བཀའ་དྲིན་གྱིས་རབ་
ཏུ་བྱུང་ཞིང་། སྣང་བ་མཐའ་ཡས་ངུར་སྨྲིག་གར་གྱི་རྣམ་པ་རོལ་པ་པཎ་ཆེན་བློ་བཟང་ཡེ་ཤེས་
དཔལ་བཟང་པོའི་ཞལ་སྔ་ནས་ལས་བསྙེན་པར་རྫོགས་ཏེ། འབྲོམ་སྟོན་པ་གཉིས་པ་རྗེ་བཙུན་
གྲུབ་པའི་དབང་ཕྱུག་དགེ་ལེགས་རྒྱ་མཚོ་དཔལ་བཟང་པོའི་ཞབས་རྡུལ་ཡུན་རིང་དུ་སྤྱི་བོར་བསྟེན་
པས་ཇོ་བོ་བཀའ་གདམས་པའི་རྣམ་ཐར་ལ་མི་ཕྱེད་པའི་དད་པ་ཐོབ་ཅིང་། རྡོ་རྗེ་འཆང་མི་ཡི་ཟོལ་
ཅན་དཔལ་དོན་ཡོད་མཁས་གྲུབ་དཔལ་བཟང་པོ་དང༌། ངག་དབང་མཆོག་ལྡན་དཔལ་བཟང་པོ་
ཡབ་སྲས་ཀྱི་བཀའ་དྲིན་དང་། ལྷག་པར་དུ་འཇམ་དབྱངས་གོང་མ་བདག་པོ་ཆེན་པོའི་གཙུག་གི་
ནོར་བུ་རྡོ་རྗེ་འཛིན་པ་བློ་བཟང་ཚུལ་ཁྲིམས་སམ། བཀའ་འགྱུར་ཏཱ་བླ་མ་ཞེས་ཡོངས་སུ་གྲགས་པ་
རྣམས་ཀྱི་བཀའ་དྲིན་གྱིས་གསང་བ་འདུས་པ་ལུགས་གཉིས་ཀྱི་སྨིན་བྱེད་དབང་དང༌། གྲོལ་བྱེད་
- 650 -
• 65i-



ལམ་རིམ་པ་གཉིས་ཀྱི་གཟབས་བཤད་དང་མན་ངག་དུ་མ་ཐོབ་པའི་དོན་དབེན་པའི་གནས་སུ་
གོམས་པ་ལྷུར་ལེན་ཞིང་དམ་པ་དེ་རྣམས་ཀྱི་རྣམ་ཐར་ལ་ཁ་མིག་ཡར་ལྟ་བ་ངག་དབང་བྱམས་པ་
ཞེས་པས་རང་བཟོ་སྤངས་ཏེ་དབེན་གནས་ཕུར་བུ་ལྕོག་ཏུ་ཡོས་བུའི་ཆོ་འཕྲུལ་ཆེན་པོའི་ཟླ་བའི་
ཚེས་བཅོ་བརྒྱད་ལ། ཡོངས་སུ་རྫོགས་པར་སུག་བྲིས་སུ་བགྱིས་པ་འདིས་ཀྱང་བསྟན་པའི་གནད་
ཡོངས་སུ་རྫོགས་པ་ཆོས་ཀྱི་རྒྱལ་པོ་རྒྱལ་བ་བཙོང་ཁ་བ་ཆེན་པོའི་ལུང་རྟོགས་ཀྱི་བསྟན་པ་ཕྱོགས་
དུས་ ཐམས་ཅད་དུ་དར་ཞིང་རྒྱས་ལ་ཡུན་ རིང་དུ་ གནས་ པར་ བྱེད་ནུས་པར་གྱུར་ཅིག །
མངྒ་ལཾ།། །།
༄༅། །པར་བྱང་སྨོན་ཚིག་བཞུགས་སོ། །
ཨོཾ་སྭསྟི། རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །
གཞོལ་བའི་མཐའ་ཡས་ཆོས་ཚུལ་དལ་འབབ་ཀླུང་། །
ཚིག་གི་གཟེགས་མ་རེས་ཀྱང་དུག་གསུམ་གྱི། །
དྲི་མ་ཡོངས་འཁྱུད་ལེགས་བཤད་བདུད་རྩི་འདི། །
དཔར་དུ་བསྐྲུན་པའི་རྣམ་དཀར་ཕུང་པོའི་མཐུས། །
ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །
གདངས་ཏེ་རྒྱུད་ལྔའི་འགྲོ་བ་མ་ལུས་པ། །
ངེས་ལེགས་ནོར་བུའི་མཛོད་ལ་དབང་འབྱོར་ཤོག །
-652 -
- 653-



༄༅། །མཇུག་མཐའི་གསལ་བཤད། །
དེ་ཡང་བཀའ་གདམས་ལྷ་ཆོས་བདུན་ལྡན་གྱི་བསྟན་པ་རིན་པོ་ཆེའི་སྙིང་
པོའི་ཡང་སྙིང་པོར་གྱུར་པའི་གསང་ཆོས་སྙིང་གི་ཐིག་ལེ་ཞེས་བཀའ་སྡེ་སྣོད་གསུམ་
དང་རྒྱུད་སྡེ་བཞིས་བསྡུས་པའི་ལམ་གྱི་རིམ་པ་མཐའ་དག་གི་དོན་ཧྲིལ་གྱིས་དྲིལ་
ནས་འདོམས་པར་མཛད་པའི་གདམས་པ་ཟབ་མོ་འདི་དང༌། འཕགས་ཡུལ་ན་ཉི་
ཟླ་ལྟར་གྲགས་པའི་འདུས་པ་ལུགས་གཉིས་ལས། སློབ་དཔོན་ཆེན་པོ་ཡེ་ཤེས་
ཞབས་ཀྱིས་ལེགས་པར་བཀྲལ་བའི་འདུས་པ་ཞབས་ལུགས་སུ་གྲགས་པ་འདི་
གཉིས། མཉམ་མེད་ཇོ་འབྲོམ་ཡབ་སྲས་དང་འཇམ་མགོན་ཆོས་ཀྱི་རྒྱལ་པོས་
གངས་རིའི་ལྗོངས་འདིར་གསལ་བར་མཛད་ནའང་། དེང་དུས་འཕགས་བོད་ཀྱི་
གདན་ས་ཆེ་ཕྲ་ཕལ་མོ་ཆེར་དབང་ཁྲིད་ཉམས་ལེན་གྱི་རིམ་པ་མཐའ་དག་ཚང་བ་
ཞིག་ཡོད་ཚོད་མི་སྣང་ལ། དོན་གཉེར་དང་དར་སྤེལ་གནང་མཁན་ཡང་དེ་བས་
དཀོན་པར་མཐོང་། འོན་ཀྱང༌། བཀའ་གདམས་གོང་མ་ན་རིམ་གྱི་ཐུགས་བསྐྱེད་
དང་འཕྲིན་ལས་བཟང་པོའི་བྱིན་མཐུ་ལས། རྭ་སྒྲེང་གི་ཕྱོགས་འདིར་དབང་དང་
སྒྲུབ་པ་བདག་འཇུག་གི་ཉམས་ལེན་བཟང་པོའི་རྒྱུན་ཉམས་མེད་ཡོད་ཅིང་། དེ་
དག་རྗེ་བླ་མ་བུདྡྷའི་མཚན་ཅན་གྱི་བཀའ་དྲིན་ལས་ཁོ་བོ་ཅག་གིས་དུས་ཇི་སྲིད་
བར་གནས་ན་སྙམ་པའི་འདུན་པ་དང་བཅས་《རྭ་སྒྲེང་དགོན་པའི་ཉམས་བཞེས་
ཆོས་སྤྱོད་ཀྱི་བརྗེད་བྱང་ཆེན་མོར་》བཀོད་ཟིན་ནའང། ཟབ་མོ་དོན་གྱི་ཕྱོགས་
ལ་བློ་མིག་ཤིན་ཏུ་ལྡོང་བའི་སྣང་ཚུལ་ཞིག་བདག་དང་བདག་འདྲའི་རྗེས་འཇུག་
ཕལ་ཆེར་ལ་འཕྲད་དང་འཕྲད་བཞིན་པ་དང་། སྔོན་བྱོན་གོང་མའི་གསུང་འབུམ་
ཁག་ཏུ་བཞུགས་པའི་ཁྲིད་ཀྱི་རིམ་པ་ཇི་སྙེད་ཅིག་མཆིས་ཀྱང་དེ་དག་དཔེ་རྒྱུན་
དཀོན་ དབང་ གིས་ མཇལ་ བའི་ གོ་ སྐབས་ཤིན་ཏུ་ ཕྲ་བར་བརྟེན། སྔ་ཕྱིར་འགོ་
འདྲེན་མང་པོ་བརྒྱུད་དེ་རྩེ་ཕོ་བྲང་དང་། ནོར་བུ་གླིང་ག འབྲས་སྤུངས་དགོན།
སྤྱི་ཚོགས་ཚན་རིག་ཁང་། བོད་ལྗོངས་དཔེ་མཛོད་ཁང་། དཔལ་བརྩེགས་བོད་
ཡིག་དཔེ་རྙིང་ཞིབ་འཇུག་ཁང་སོགས་སུ་བཞུགས་པའི་རྩ་ཆེའི་གནའ་དཔེ་ཁག་
ལ་མཇལ་བའི་གོ་སྐབས་དང་བསྟུན་གཡར་པོ་དང་གློག་པར་ཅི་རིགས་ཞུས་པས།
རང་ཕྱོགས་ཀྱི་མཁས་གྲུབ་ཚད་ལྡན་འགའི་གསུང་ལས་དཔེ་རྒྱུན་དཀོན་རིགས་
ཁག་གཅིག་ལག་སོན་བྱུང་མོད་ཀྱང་གྲྭ་རྐྱང་གི་འཚོ་བར་སོང་གཤིས་དེ་དག་ལོ་
མང་རིང་དཔར་བསྐྲུན་འགྲེམས་སྤེལ་མ་ཐུབ་པར་དཔེ་ཁྲིའི་ཁར་ཕྱག་མཆོད་ཀྱི་
རྟེན་ཙམ་དུ་ལུས། འདི་ལོ་སླར་ཡང་དེ་དོན་ཡིད་མཐུན་གྲོགས་མཆོག་འགོར་རྒྱུ་
མཚན་དང་བཅས་མོལ་བས། ཁོང་རྣམས་ནས་ཀྱང་ལན་དང་རྣམ་སྨིན་ཙམ་ལ་མི་
རེ་བར་གཏོང་ཕོད་ཀྱི་ཕྱག་སོར་ཡངས་པོར་བསྒྱུར་ཏེ་ལྷད་མེད་རོགས་སྐྱོར་ཞལ་
འདེབས་གནང་བ་གཤམ་གསལ།
ལྷ་རྗེ་འདུལ་འཛིན་ནས་མི་དམངས་ཤོག་སྒོར་(༢ ༣༦༨)དང་། ལྷ་ལྡན་
གཙུག་ལག་ཁང་གི་གྲྭ་བློ་བཟང་དགེ་འདུན་ནས་སྒོར་（༢༥༠༠)དང་གྲྭ་བསྟན་
- 655-
-654 -



འཛིན་ནས་སྒོར་ (༥༠༠) ཙིང་འདའ་འོད་ཟེར་གྲགས་པ་ནས་སྒོར་（༡༥༠༠)
གཅེན་མོ་ཤིས་བཅའ་ནས་སྒོར་༥༠༠) གཤོང་སྨད་རྭ་རྫིའི་འཛོམ་པ་དང་ལོ་
ཡག་ཟུང་ནས་ཚེ་འདས་པ་མཁས་གྲུབ་ཡེ་ཤེས་ཀྱི་དགེ་རྩར་དམིགས་ནས་སྒོར་
(༦༠༠༠)བཅས་གནང་བ་དང༌། དེ་བཞིན་ཕུར་བུ་ལྕོག་དགོན་གཞུང་ནས་ཀློག་
ཀླད་དང་ཀློག་པར་མཁོ་འདོན་གནང་ཞིང་། དགེ་སློང་ངག་དབང་དཔག་མེད་
དང་དཀོན་མཆོག་དོན་གྲུབ་ཟུང་ནས་ཁ་ཞེ་གཉིས་མེད་ཀྱིས་མ་དཔེ་རྣམས་ཀློག་
ཀླད་དུ་ཕབ་པ། གཟིགས་པ་མཆོག་སྤྲུལ་རིན་པོ་ཆེ་དང་ཁོ་བོ་ཟུང་ནས་དཔེ་སྒྲིག་
དང་ཞུས་དག་བྱེད་ཁུལ་སོགས་ལྷག་བསམ་ རྣམ་དག་གི་ལེགས་བྱས་ཅུང་ཟད་
བགྱིས་པའི་མཐུ་ལས་ 《བཀའ་གདམས་ཐིག་ལེ་བཅུ་དྲུག་ཟབ་ཁྲིད་མན་ངག་
ཕྱོགས་བསྒྲིགས་དང་གསང་འདུས་འཇམ་དཔལ་རྡོ་རྗེའི་བསྐྱེད་རྫོགས་》ཞེས་
པའི་དཔེ་དེབ་འདི་ལེགས་སྒྲིག་དཔར་བསྐྲུན་ཐུབ་པར་སྤྲོ་དགའ་དང་བཅས།
ལེགས་བྱས་མཆོག་འདིར་འབྲེལ་ཐོགས་འཆི་གསོན་ཡོད་དོ་ཅོག་སྐྱེ་དང་སྐྱེ་བར་
ཕུལ་བྱུང་བཀའ་གདམས་གཙང་མའི་རྣམ་ཐར་དང་མི་འབྲལ་བའི་སྨོན་པའང་རྩེ་
གཅིག་ཏུ་ཞུའོ། །
དཔེ་སྒྲིག་ཞུ་དག་པ། བློ་བཟོད་དང་ཕུན་རབ།
གློག་ཀླད་ཡིག་སྟར་བ། ངག་དབང་དཔག་མེད་དང་
དཀོན་མཆོག་དོན་གྲུབ།
གློག་ཀླད་དཔར་གཞི་སྒྲིག་མཁན། ཚེ་རིང་སྒྲོལ་མ།
ཕུན་རབ་པས། སྤྱི་ལོ༢༠༠༦ཟླ༧ཚེས༡ཉིན།
-656-
